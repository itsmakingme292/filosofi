# Miniseminarier: Verklighet & Kunskap

## Läsinstruktioner

* Att läsa filosofiska texter är inte lätt. Filosofiska texter innehåller ofta långa komplexa meningar och en hel del ord vi saknar i vårt vokabulär. Dessutom kräver de ofta förkunskaper vi kanske inte riktigt har. Bli inte allt för frustrerade när ni inte förstår. Ge inte upp, men fastna inte heller. Ingen människa läser denna typ av text med lätthet.
* Gå inte för fort fram. Läs om både meningar och hela stycken flera gånger om så behövs. Slå upp ord. Ta er tid och försök bena ut vad som menas. Filosofiska texter kräver "närläsning" och tar längre tid att läsa än andra texter.
* Var uppmärksamma på kopplingar mellan olika delar i texterna och försök se helheten. Ibland innebär detta att ni måste backa bandet och läsa en tidigare del igen. Filosofiska texter läses inte från A till Ö – de studeras.
* Läs aktivt. Anteckna frågor och tankar. Arbeta med texten och för ett "samtal" med den. Stanna upp i er läsning och ge er själva tid att tänka. Själva läsningen är bara halva läsningen. 
*  För att inte fastna: Markera ord, meningar och stycken som är svåra att förstå eller tolka. Dessa kan vi också jobba vidare med i grupp. 

### Frågor att ställa sig

* Vad är den huvudsakliga poängen? Vilka är de viktigaste  ståndpunkterna som förs fram? Hur hänger de ihop?
* Vilken är debatten som texten deltar i? Vad anser du att texten tillför i denna debatt? 
* Finns det brister i de resonemang som förs i texten eller är texten övertygande? Är argumenten hållbara och relevanta? 


## Läslista, fördjupning: verklighet & kunskap

**Info:** Fokus för detta moments läsning är _existentialismen_ och  vetenskapsfilosofi. Vad gäller existentialismen kommer inte enbart ontologiska och kunskapsteorietiska frågor beröras utan också moralfilosofi. 

<!--**1700-talet**  * Immanuel Kant: Ur _Kritik av det rena förnuftet_ -->

<!--**1800-talet**  * Friedrich Nietzsche: Ur _Så talade Zarathustra_ -->

#### Existentialism

* Jean-Paul Sartre: Ur _Varat och intet_
* Simone de Beauvoir: Ur _För en tvetydighetens moral_

#### Vetenskapsfilosofi
* Karl Popper: _Normalvetenskap och dess faror_ 
* Thomas Kuhn: _Upptäckandets logik eller forskningspsykologi?_ 

**OBS:** Eventuellt tillkommer fler texter...

<!--* W.V Quine: _Två av empirismens dogmer_  -->

## Frågor: de Beauvoir

* Vad innebär egentligen tvetydighet? På vilket sätt menar de Beauvoir att verkligheten och moralen är tvetydig? Vad tänker du? 
* de Beauvoir hänvisar till Hegel och understryker att "det moraliska medvetanden kan bestå [...] endast i den mån natur och moral inte stämmer överens" (sid 25). Vad betyder detta? Och varför är detta en viktigt poäng inom existentialismen? 
* Vad menas med att "människan gör sig till en brist men hon kan förneka bristen såsom brist" (sid 27)? 
* Enligt de Beauvoir är människans ansvar totalt i en gudlös värld. Hurdå? 

## Frågor: Sartre

* Hur hänger varat och intet ihop? Varför är det inte möjligt att ställa frågor om varat utan ett intet? 
* För Sartre är intet en högst verklig kategori och inte bara en egenskap hos våra omdömen. Hur förstår du denna ståndpunkt, är den begriplig och håller du med?
* Vad innebär det att "varseblivningen alltid har karaktären ev en form mot en bakgrund"? Vilken roll spelar detta i exemplet om Pierre som inte var där?
* Vad menar Sartre när han säger att Pierre "hemsöker" caféet? 

## Frågor: Popper

*Kommer snart...*

## Frågor: Kuhn

*Kommer snart...*
