# Filosofin genom tiderna

I biblioteket finner ni fem band med utdrag från stora filosofiska verk genom tiderna. Dessa är referensex och alltså inte till låns, men man kan kopiera texter ifrån dessa. 

**OBS:** Nedan text som beskriver innehållet i banden är direkt kopierad från förlaget Thales.

## Första bandet (Antiken Medeltiden Renässansen)

Antiken Medeltiden Renässansen är epoker som i mycket utgör grundvalen för all senare filosofi. Läsningen av den grekiska filosofins klassiker är en utmärkt introduktion till filosofiska studier - de filosofiska problemen och teorierna har i denna sin första utformning en särskild omedelbarhet och friskhet.

Volymen innehåller fylliga utdrag ur Platons och Aristoteles skrifter men också bevarade fragment från andra grekiska filosofer - här återfinns försokratiska naturfilosofer såsom Herakleitos, Zenon och Demokritos säväl som senatikens stoiker och epikuréer.

Augustinus lära om tiden med ett avsnitt ur hans Bekännelser ger en inblick i brytningen mellan antiken och medeltiden. Högmedeltiden företräds av Anselm av Canterbury och Thomas av Aquino, medan senmedeltidens och renässansens tankevärld representeras av bl.a. William av Ockham, Giordano Bruno och Francis Bacon.

## Andra bandet (1600-talet och 1700-talet)

Det andra bandet omfattar en utomordentligt händelserik epok i filosofins historia. Under denna period utformas stora metafysiska system som hos Descartes, Spinoza och Leibniz når sina rikaste resultat. Hos Galilei läggs en grund för den moderna naturvetenskapen och moral- och statsfilosofer som Hobbes, Hutcheson och Voltaire inleder en debatt som i olika former skall komma att prägla Västerlandet för lång tid framåt. Under den senare hälften av den behandlade perioden finner vi de stora kunskapsteoretiker som på olika sätt sätt haft en avgörande betydelse för filosofins utveckling in i vår egen tid: i England empiriska filosofer som Locke, Berkeley och Hume, på kontinenten framför allt Kant med sin väldiga och inflytelserika förnuftskritik.

## Tredje bandet (1800-talet)

Innehåller texter av Fichte, Hegel och Marx som visar moderna ideologier i deras födelseögonblick, liksom John Stuart Mills tankar om utilitarismen. De stora visionära individualisterna, Schopenhauer, Nietzsche och Kierkegaard är representerade i rikliga urval, liksom föregångsmännen till nutida analytisk filosofi och vetenskapsteori: Bolzano, Frege, Mach och Peirce.

## Fjärde bandet (1900-1950)

Det fjärde bandet av Filosofin genom tiderna finns nu i en andra, reviderad och utökad upplaga. För revisionen ansvarar Martin Gustafsson och Staffan Carlshamre. Texterna har sammanställts i fem avdelningar, var och en försedd med en inledande presentation. Volymen rymmer följande texter:

MOORE, RUSSELL OCH DEN TIDIGE WITTGENSTEIN
G. E. Moore: Ett försvar för sunda förnuftet
G. E. Moore: Begreppet inre värde
Bertrand Russell: Om denotation
Bertrand Russell: Logisk atomism
Ludwig Wittgenstein: Ur Tractatus logico-philosophicus

EMPIRISM OCH LOGIK
Otto Neurath: Protokollsatser 
Rudolf Carnap: Ur Världens logiska uppbyggnad
Moritz Schlick: Filosofins vändning
Rudolf Carnap: Empirism, semantik och ontologi
C. L. Stevenson: Ur Etik och språk
Alfred Tarski: Det semantiska sanningsbegreppet
Kurt Gödel: Ur Om formellt oavgörbara satser
i Principia Mathematica och relaterade system

FENOMENOLOGI OCH KRITISK TEORI
Edmund Husserl: Ur Idéer
Jean-Paul Sartre: Ur Varat och intet
Simone de Beauvoir: Ur Det andra könet
Hannah Arendt: Arbete, tillverkning, handling
Max Horkheimer och Theodor W. Adorno: Ur Upplysningens dialektik

DEN SENARE WITTGENSTEIN OCH OXFORDKRETSEN
Ludwig Wittgenstein: Ur Filosofiska undersökningar
Gilbert Ryle: Ur Begreppet själ
J. L. Austin: Andras själsliv
G. E. M. Anscombe: Modern moralfilosofi

DEN LOGISKA EMPIRISMENS UTVECKLING OCH SJÄLVKRITIK EFTER ANDRA VÄRLDSKRIGET
W.V. Quine: Två av empirismens dogmer
Nelson Goodman: De kontrafaktiska villkorssatsernas problem
Wilfrid Sellars: Ur Empirismen och medvetandefilosofin

## Femte bandet (1950 och framåt)

Femte bandet rymmer följande texter:
VETENSKAPENS UTVECKLING – 
Thomas S. Kuhn: Upptäckandets logik eller forskningspsykologi?
Karl R. Popper: Normalvetenskap och dess faror.
W.V. Quine: Kunskapsteorins naturalisering.

MENING OCH TOLKNING – 
Paul Grice: Mening.
John R. Searle: Vad är en talakt?
Hans-Georg Gadamer: Om förståelsens cirkel.
Jacques Derrida: Signatur händelse kontext.
Donald Davidson: Tre slags kunskap.

METAFYSIK OCH SPRÅK – 
Saul Kripke: Identitet och nödvändighet.
Hilary Putnam: Hjärnor i näringslösning.
Michael Dummett: Metafysiska tvister om realism.
Nelson Goodman: Anteckningar om den välgjorda världen.

MEDVETANDET OCH JAGET – 
John R. Searle: Medvetanden, hjärnor och program.
Daniel Dennett: Tre typer av intentional psykologi.
Derek Parfit: Personlig identitet.

HISTORISK FÖRKLARING, KAUSALITET OCH HANDLING – 
Robin George Collingwood: Skillnaden mellan historia och naturvetenskap.
Carl G. Hempel: Generella lagar i historien.
William H. Dray: Orsaksomdömen i historien.
Donald Davidson: Handlingar, skäl och orsaker.
David Lewis: Kan vi bryta mot naturlagarna?

MORALISKT TÄNKANDE – 
Philippa Foot: Moraliska föreställningar
Jürgen Habermas: Dogmatism, förnuft och beslut.
Richard Hare: Etisk teori och utilitarism.
Bernard Williams: Utilitarism, ansvar och integritet.
Judith Jarvis Thomson: Ett försvar för abort.

FRIHET OCH RÄTTVISA – 
John Rawls: Rättvisa och opartiskhet.
Robert Nozick: Rättvisa och rättigheter.
Charles Taylor: Atomism