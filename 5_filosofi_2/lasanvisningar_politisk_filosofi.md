# Miniseminarier: Politisk filosofi

## Läsinstruktioner

* Att läsa filosofiska texter är inte lätt. Filosofiska texter innehåller ofta långa komplexa meningar och en hel del ord vi saknar i vårt vokabulär. Dessutom kräver de ofta förkunskaper vi kanske inte riktigt har. Bli inte allt för frustrerade när ni inte förstår. Ge inte upp, men fastna inte heller. Ingen människa läser denna typ av text med lätthet.
* Gå inte för fort fram. Läs om både meningar och hela stycken flera gånger om så behövs. Slå upp ord. Ta er tid och försök bena ut vad som menas. Filosofiska texter kräver "närläsning" och tar längre tid att läsa än andra texter.
* Var uppmärksamma på kopplingar mellan olika delar i texterna och försök se helheten. Ibland innebär detta att ni måste backa bandet och läsa en tidigare del igen. Filosofiska texter läses inte från A till Ö – de studeras.
* Läs aktivt. Anteckna frågor och tankar. Arbeta med texten och för ett "samtal" med den. Stanna upp i er läsning och ge er själva tid att tänka. Själva läsningen är bara halva läsningen. 
*  För att inte fastna: Markera ord, meningar och stycken som är svåra att förstå eller tolka. Dessa kan vi också jobba vidare med i grupp. 

### Frågor att ställa sig

* Vad är den huvudsakliga poängen? Vilka är de viktigaste  ståndpunkterna som förs fram? Hur hänger de ihop?
* Vilken är debatten som texten deltar i? Vad anser du att texten tillför i denna debatt? 
* Finns det brister i de resonemang som förs i texten eller är texten övertygande? Är argumenten hållbara och relevanta? 

## Läslista, politisk filosofi

**1600-talet**

* Thomas Hobbes: Ur _Leviathan_ (14 sid)

**1700-talet**

* Immanuel Kant: _Svar på frågan: Vad är upplysning?_ (10sid)

**1800-talet**

* Karl Marx: Introduktion (6 sid)
* Karl Marx: Ur _Kommunistiska Manifestet_ (11 sid)
* Karl Marx: Ur _Till kritiken av den politiska ekonomin_ (2 sid)

**1950-2000-talet**

* Frihet och rättvisa: Introduktion (5 sid)
* John Rawls: _Rättvisa och opartiskhet_ (20 sid)
* Robert Nozick: _Rättvisa och rättigheter_ (12 sid)
* Charles Taylor: _Atomism_ (28 sid)

## Frågor: Hobbes
* Vilken är Hobbes människosyn? Hur beskriver han människan? Har han rätt?
* Hur ser Hobbes samhällskontrakt ut? Vad är det vi "skriver under på", med "vem", och varför? 
* Hur ser Hobbes syn på rättvisa ut? Vad menar han att rättvisa i grunden bygger på?
* Vad menar Hobbes med att "avtal utan svärd är endast ord"? Hur kan vi koppla detta till denna nuvarande rättsordningen i dagens samhälle? 
* För Hobbes är äganderätten och statens skydd av denna en förutsättning för ett välfungerande samhälle. På vilket sätt löser äganderätten konflikter? Vilka är Hobbes argument? Vad tänker ni? Kan äganderätten också skapa konflikter? 

## Frågor: Kant

* Hade Kant rätt? Har han fortfarande rätt? Är vi omyndiga och auktoritetsbundna? Är människor som stora barn?  Vad har förändrats sen Kant skrev sin text? Vad har inte förändrats? 
* Vad behöver människan och samhället göra för att nå upplysning enligt Kant? Vad menar han med att vi lever i en _upplysningens_ tid, men inte i en _upplyst_ tid? ? 
* Vilka kopplingar finns det mellan Kants upplysningstanke och liberalism/nyliberalism/libertarianism? 
* Kant anser att människan måste lösgöra sig från samhällets  dogmer (sanningar som inte ifrågasätts i någon större grad). Vilka är vår tids dogman? Vad borde ifrågasätta mer? 
 
## Frågor: Marx

#### Sid. 67-73, ur kommunistiska manifestet

- Vilken roll spelar klasstillhörighet? Är Marx historiska beskrivning rimlig? Hur ser det ut idag? Är det samma grundläggande konflikt, endast med nya uttryck?
- På vilka sätt innebär den nya härskande klassen,  _Bourgeoisin_, en positiv utveckling jämfört med de härskande klasserna under tidigare historiska epoker? Vad säger Marx här? Vad tänker ni?  
- Vad menar Marx med att "Bourgeoisin har icke blott smitt de vapen som skola bringa den döden, den har även satt de män till världen som ska föra dessa vapen – de moderna arbetarna – proletärerna"? 

<!--- Dessa frågor fanns inte riktigt i texten: Är historiematerialismen sann?  - Är revolutionen nödvändig? Kommer det kapitalistiska samhället ersättas med det kommunistiska? -->


#### Marx om alienation, 5 sidor från ekonomisk-filosofiska  manuskripten

* Vad är alienation? Hur skulle du förklara det utifrån din läsning av Marx?
* Vad menar Marx när han om arbetaren säger: "Han är hemma när han inte arbetar och när han arbetar är han icke hemma"?
* I vilken utsträckning präglar alienation vårt samhälle?  Vad tänker ni? Har ni själva upplevelser av alienation? 
* Varför är alienationen ett särskilt typisk drag hos kapitalistiska samhällen? Vad säger Marx? Vad säger ni?

<!-- Vad menar Marx när han säger: "Tillägnelsen av objektet är i så hög grad en alienation, att ju fler objekt arbetaren producerar desto mindre kan han äga, och i desto större utsträckning blir han beroende av sin produkt, kapitalet"? -->

<!--* Vad menar Marx med "Nationalekonomin utgår ifrån privategendomens faktum. Den förklarar det inte"? -->


## Frågor: Rawls

**OBS:** Vi läser i första hand sidorna 527-537.

* Vad kommer ni fram till när ni själva utför Rawls tankeexperiment (okunnighetens slöja)? Vad tänker ni att Rawls teori bör leda till för något samhälle? 
* Vad har Rawls gemensamt med tidigare kontraktsteoretiker så som Hobbes? Hur skiljer han sig? 
* Hur ser Rawls universalism ut? På vilka sätt kan vi jämföra denna med Kant och på vilka sätt är den annorlunda? Om vi tänker kring relativism kontra objektiva uppfattningar, vart hamnar då Rawls? 
* Kan vi (helt) tänka bort vår egen situation? Är det möjligt att tänka bakom en "okunnighetens slöja"? På vilket sätt kan detta vara ett problem för Rawls teori? På vilket sätt behöver detta inte vara ett problem?
- Rawls kritiserar utilitaristiska uppfattningar av rättvisa. Vad är hans argument? Samtidigt tycks det finnas vissa konsekventialistiska drag även i hans teori. Hur ser ni på detta?

<!--* Hur ser Rawls på frågan om frivillighet vad gäller samhällskontraktet?  -->

<!--För är det exempelvis inte att åberopa konsekvenser om vi menar att en ojämn fördelning är att föredra i de fall som denna i slutändan gynnar de sämst ställda? --> 

## Frågor: Nozick

* Hur hänger rättvisa och förvärv ihop enligt Nozick? Är hans analys rimlig?
* Hur ser spänningen mellan frihet och fördelning ut hos Nozick? Vad tänker ni? På vilket sätt är Nozicks rättviseprinciper rent "historiska" och hur kontrasterar han själv detta mot rättviseprinciper som följer ett visst mönster? Vad är han ute efter här? Vad är hans argument? Håller ni med?
- Är den minimala staten (nattväktarstaten) den enda legitima staten? Hur resonerar Nozick? Har han rätt? 
- Borde staten vara (mer) anti-paternalistisk (låta medborgare bestämma mer själva)? Försök komma på exempel i vårt samhälle som talar för det ena eller det andra. Är det en rent principiell fråga? Eller har ni, till skillnad från Nozick, ett mer utilitaristiskt, socialistiskt, konservativt och/eller kollektivistiskt perspektiv här?  







