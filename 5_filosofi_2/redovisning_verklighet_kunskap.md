# Redovisning: Fördjupning, verklighet & kunskap

## Instruktioner

- Fördjupa dig i valbart ämne och förbered en redovisning för resten av klassen under handledning från mig. 
- Ämnet kan vara en särskild filosofisk fråga inom området verklighet och kunskap. Det kan också vara en filosof som du finner särskilt intressent, eller för den delen en jämförelse av två eller flera filosofer. 
- Gör ditt val av ämne i samråd med mig. Inte minst om du känner att det är svårt att välja. Jag kan även hjälpa till med att hitta källor. 
- Är man intresserad av att utgå ifrån någon av de originaltexter vi redan läst går detta bra. Men dessa får ej vara den enda källan. Man behöver dock inte känna att man måste fördjupa sig i något vi redan bekantat oss med.
- Ser helst att inga av er redovisar om samma eller allt för liknande områden. Det blir roligare om vi får en spridning vad gäller ämnen. 
- Tänk på att redovisningen också är till för era klasskamrater, se den inte bara som en bedömningssituation utan som en chans att lära av varandra. 

För bedömningsgrunder se kunskapskraven i [kursplanen för filosofi 2](kursplan_filosofi2.md) och konferera med mig under handledning/eget arbete. 

## Formalia

1. Innan redovisning skickar man in ett utkast på vad man kommer att prata om till **fredrik.stahl@mikaelelias.se**

2. En redovisning bör inte ta mycket mer än 20 minuter, men inte mindre än 10m. 

3. Se datum i provschema

***

**Lycka till!**

/ Fredrik