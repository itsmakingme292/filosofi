
# Inlämningsuppgift – Moralfilosofi

## Instruktioner

Denna uppgift går ut på att resonera kring hur de tre etiska teorierna kan användas för att analysera en valfri etisk fråga. I detta ska du:

1. **Diskutera vad teorierna har (eller borde ha) att säga om den etiska frågan.** Hur kan frågan analyseras utifrån teorierna? Vilka är de möjliga alternativen/positionerna här och varför? Vart går skiljelinjerna? Såväl inom varje etik, som mellan dem.

2. **Diskutera och argumentera kring vilken position du anser är mest rimlig!** Viktigt är dels att kunna förstå hur man genom teorierna kan komma fram till den moraliskt rätta handlingen (i olika situationer) och dels att kunna kritisera och problematisera detta.

<!--Ha med detta?: **PS:** Av naturliga skäl är det inte säkert att ni kommer att ha lika mycket att skriva om dygdetiken.  -->


*** 
### Att tänka på:

1. Tänk kvalité och inte kvantitet när du skriver. Skriv inte bara på utan tänk först noggrant efter kring de etiska teorierna och hur dessa kan tillämpas på din etiska fråga. *Läs på* och anteckna *innan* du börjar skriva din text!

2. Kom ihåg att det inte bara handlar om att redogöra för teoriernas *slutsatser* – det stora arbetet ligger i att kunna redogöra för de steg som tas för att hamna i dessa. Att argumentera *utifrån* teorierna är a och o.

3. Om du har svårt att ta ställning kring vilken position du anser är mest rimlig måste du likväl resonera kring detta. Vilka aspekter av teori x ger den fördelar gentemot teori y? Vilka aspekter av teori x ger den nackdelar gentemot teori y? Varför står det och väger mellan dem? Osv.

***

### Att göra: 

1. Du läser på och reflekterar kring samtliga avsnitt under kapitlet/delmomentet "moralfilosofi" i denna wiki.

2. Du *kan* för denna uppgift använda dig av *ytterligare källor*. I ett sådant fall bifogar du en *källförteckning*. Vid direkta citat eller referat krävs *källhänvisning* i text. 

3. Du genomför den uppgiften på **minst 1 A4** och **max 3,5 A4** (teckenstorlek 12, vanligt radavstånd, standard sid-marginaler, exklusive ev. källförteckning). 

4. Du sparar dokumentet som/i formatet ”**PDF**” och döper dokumentet efter formen ”**Klass, Efternamn, Förnamn, Filosofi, Moralfilosofi**”

5. Du skickar till **fredrik.stahl.metg@analys.urkund.se** (se deadline i provschema på schoolsoft)

**OBS:** Misslyckas man med någon av punkterna 3-5 räknas det som en icke inlämnad uppgift... Vid osäkerhet om vad detta innebär: fråga mig.

## Några exempel på etiska frågor/problem

* Att döda en annan människa för ett större gott?
* Lögn och ärlighet?
* Vegetarianism/veganism och djurens rätt?
* Tortyr för att utvinna viktig information?
* Rikas ansvar för fattiga?
* Skillnaden mellan vänner och främlingar?
* Dödshjälp, aktiv såväl som passiv?

**OBS:** Detta är som sagt bara exempel, ni är helt fria att välja helt andra etiska frågor/problem. Det kan dock givetvis vara en bra idé att diskutera ert val med mig. 


## Betygskriterier för denna uppgift

**För E krävs:** Du redogör för grunddragen hos de etiska teorierna och hur dessa kan användas för att analysera den valda etiska frågan. Du reflekterar samt för en enklare argumentation som motiverar ditt eget ställningstagande. Du visar genom detta att du behärskar teoriernas innehåll på en grundläggande nivå.

_I kursplansspråk är betygskriterierna för E-nivå följande:_

* Eleven redogör översiktligt för de moralfilosofiska teorierna och tillämpar översiktligt dessa på den valda etiska frågan. 

* Eleven gör enkla jämförelser mellan de moralfilosofiska teorierna.

* Eleven diskuterar översiktligt och med enkla argument de  moralfilosofiska teoriernas olika förtjänster och problem.

* Eleven använder med viss säkerhet några relevanta filosofiska begrepp.

* Elevens analys leder fram till enkla förklaringar kring hur den etiska frågan kan lösas. 

* Eleven tar eleven ställning både vad gäller de moralfilosofiska teorierna samt den valda etiska frågan och underbygger sitt eget ställningstagande med enkla argument. 

**För C krävs:** Du problematiserar de etiska teorierna och deras (troliga) syn på den etiska frågan och lyfter i detta och i din argumentation på ett tydligt och systematiskt vis fram såväl brister som fördelar hos respektive teori. Du visar genom detta att du behärskar teoriernas innehåll i stor utsträckning.

_I kursplansspråk är betygskriterierna för C-nivå följande:_

* Eleven redogör utförligt för de moralfilosofiska teorierna och tillämpar utförligt dessa på den valda etiska frågan. 

* Eleven gör välgrundade jämförelser mellan teorierna.

* Eleven diskuterar och argumenterar utförligt de moralfilosofiska teoriernas olika förtjänster och problem.

* Eleven använder med viss säkerhet flera relevanta filosofiska begrepp.

* Eleven formulerar sig självständigt i förhållande till valda källor. 

* Elevens analys leder fram till välgrundade förklaringar kring hur den etiska frågan kan lösas. 

* Eleven tar eleven ställning både vad gäller de moralfilosofiska teorierna samt den valda etiska frågan och underbygger sitt eget ställningstagande med välgrundade argument.

**Kommentar:** "Utförligt" innebär enligt skolverkets stödmaterial att elevens svar är "mer exakt, fylligt och innehållsrikt, såväl kvalitativt som kvantitativt". Med detta menas kort och gott att man i hög utsträckning redogör för sådant som är centralt inom ämnet på ett korrekt sätt. "Välgrundade argument" handlar vidare om att man har fog för det man säger, att man bygger sina argument på någorlunda rimliga tolkningar av teorierna, är någorlunda logisk i sina slutledningar, osv. 

**För A krävs:** Du för ett självständigt resonemang med god argumentation i flera led och med en röd tråd. Du finner och analyserar möjliga (och därmed i någon utsträckning: godtagbara) lösningar på olika problem hos de etiska teoriernas och deras möjliga tillämpning på den valda etiska frågan. Du räknar själv ut vilken kritik ett filosofiskt läger skulle kunna ge ett annat filosofiskt läger och bemöter denna kritik utifrån hur du tänker dig att olika teoretiker i det första lägret skulle kunna svara. Du pekar i detta på flera möjliga tolkningar inom de moralfilosofiska skolorna och visar därmed att du behärskar teoriernas innehåll i mycket stor utsträckning.

_I kursplansspråk är betygskriterierna för A-nivå följande:_

* Eleven redogör utförligt och nyanserat för de moralfilosofiska teorierna och tillämpar utförligt och nyanserat dessa på den valda etiska frågan. 

* Eleven gör välgrundade och nyanserade jämförelser mellan teorierna samt upptäcker utifrån sin analys nya relevanta frågor. 

* Eleven diskuterar och argumenterar utförligt och nyanserat de moralfilosofiska teoriernas olika förtjänster och problem.

* Eleven använder med stor säkerhet flera relevanta filosofiska begrepp.

* Eleven formulerar sig självständigt i förhållande till valda källor. 

* Elevens analys leder fram till välgrundade och nyanserade förklaringar kring hur den etiska frågan kan lösas. 

* Eleven tar eleven ställning både vad gäller de moralfilosofiska teorierna samt den valda etiska frågan och underbygger sitt eget ställningstagande med välgrundade och nyanserade argument och omdömen.

**Kommentar:** "Nyanserat" innebär enligt skolverkets stödmaterial (bland annat) att elevens svar "innehåller flera olika perspektiv och infallsvinklar". För att ge en nyanserad beskrivning räcker det dock inte att bara rada upp en mängd möjliga perspektiv på en viss fråga eller ett visst ämnesinnehåll. Att redogöra för något på ett nyanserat vis handlar också om att kunna se olika aspekter, viktiga "detaljer", styrkor och svagheter inom ett visst perspektiv samt att kunna se viktiga skillnader och likheter mellan olika perspektiv. Att vara nyanserad handlar lika mycket om att gå på djupet, som att gå på bredden. Men det räcker inte med kvantitet, vi måste också ha en viss kvalitet i våra redogörelser och resonemang. Kort sagt är vi nyanserade först när vi undgår att dra för snabba slutsatser, för en god argumentation (i flera led), är logiskt sammanhängande, och inte utelämnar sådant som är av vikt för vår analys.

<!--* Eleven urskiljer och förklarar med säkerhet språkliga nyanser och logiken bakom de moralfilosofiska teorierna.  --> 

***

**Lycka till!**

/ Fredrik
