
# Inlämningsuppgift – Moralfilosofi

## Instruktioner

Denna uppgift går ut på att resonera kring hur de tre etiska teorierna kan användas för att analysera en valfri etisk fråga. I detta ska du:

1. **Diskutera vad teorierna har (eller borde ha) att säga om den etiska frågan.** Hur kan frågan analyseras utifrån teorierna? Vilka är de möjliga alternativen/positionerna här och varför? Vart går skiljelinjerna? Såväl inom varje etik, som mellan dem.

2. **Diskutera och argumentera kring vilken position du anser är mest rimlig!** Viktigt är dels att kunna förstå hur man genom teorierna kan komma fram till den moraliskt rätta handlingen (i olika situationer) och dels att kunna kritisera och problematisera detta.

*** 
### Att tänka på:

1. Tänk kvalité och inte kvantitet när du skriver. Pladdra inte på utan tänk först noggrant efter kring de etiska teorierna och hur dessa kan tillämpas på din etiska fråga. *Läs på* och anteckna *innan* du börjar skriva din text!

2. Kom ihåg att det inte bara handlar om att redogöra för teoriernas *slutsatser* - det stora arbetet ligger i att kunna redogöra för de steg som tas för att hamna i dessa. Att argumentera *utifrån* teorierna är a och o.

3. Om du har svårt att ta ställning kring vilken position du anser är mest rimlig måste du likväl resonera kring detta. Vilka aspekter av teori x ger den fördelar gentemot teori y? Vilka aspekter av teori x ger den nackdelar gentemot teori y? Varför står det och väger mellan dem? Osv.

***

### Att göra: 

1. Du läser på och reflekterar kring samtliga avsnitt under kapitlet/delmomentet "moralfilosofi" i denna wiki.

2. Du *kan* för denna uppgift använda dig av *ytterligare källor*. I ett sådant fall bifogar du en *källförteckning*. Vid direkta citat eller referat krävs *källhänvisning* i text. 

3. Du genomför den uppgiften på **minst 1 A4** och **max 3,5 A4** (teckenstorlek 12, vanligt radavstånd, standard sid-marginaler, exklusive ev. källförteckning). 

4. Du sparar dokumentet som/i formatet ”**PDF**” och döper dokumentet efter formen ”**Klass, Efternamn, Förnamn, Filosofi, Moralfilosofi**”

5. Du skickar till **fredrik.stahl.metg@analys.urkund.se** (se deadline i provschema på schoolsoft)

**OBS:** Misslyckas man med någon av punkterna 3-5 räknas det som en icke inlämnad uppgift... Vid osäkerhet om vad detta innebär: fråga mig.

## Några exempel på etiska frågor

* Att döda en annan människa för ett större gott?
* Lögn och ärlighet?
* Djurens rätt?
* Tortyr för att utvinna viktig information?
* Rikas ansvar för fattiga?
* Skillnaden mellan vänner och främlingar?
* Dödshjälp, aktiv såväl som passiv?
* Dödsstraff?
* M.m.


## Betygskriterier för denna uppgift

**För E krävs:** Du redogör för grunddragen hos de etiska teorierna och hur dessa kan användas för att analysera den valda etiska frågan. Du reflekterar samt för en enklare argumentation som motiverar ditt eget ställningstagande. Du visar genom detta att du behärskar teoriernas innehåll på en grundläggande nivå.

*D innebär att man delvis uppnått nedan kriterier för C*

**För C krävs:** Du problematiserar de etiska teorierna och deras (troliga) syn på den etiska frågan och lyfter i detta och i din argumentation på ett tydligt och systematiskt vis fram såväl brister som fördelar hos respektive teori. Du visar genom detta att du behärskar teoriernas innehåll i stor utsträckning.

*B innebär att man i hög grad uppnått kriterier nedan kriterier för A*

**För A krävs:** Du för ett självständigt resonemang med god argumentation och en röd tråd, samt finner - och analyserar - möjliga (och därmed i någon utsträckning: godtagbara) lösningar på olika problem hos de etiska teoriernas möjliga tillämpning på den valda etiska frågan. Kort och gott räknar du själv ut vilken kritik ett filosofiskt läger skulle kunna ge ett annat filosofiskt läger och bemöter sedan denna kritik utifrån hur du tänker dig att olika teoretiker i det första lägret skulle kunna svara. Du visar genom detta att du behärskar teoriernas innehåll i mycket stor utsträckning.

***

**Lycka till!**

/ Fredrik
