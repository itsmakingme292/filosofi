# Instuderingsfrågor

Ägna tid och tankekraft åt att förstå såväl frågorna som svaren och försök konstruera egna exempel för att jobba med dessa. Läs först noggrant, men tänk också på att ta tillfället i akt att ställa frågor när ni ges lektionstid för arbete med dessa.

**OBS:** Detta läsår kommer jag inte examinera detta moment. Vi kommer därför inte jobba med dessa instuderingsfrågor i samma utsträckning (om någon). Men använd dem gärna för att själv kolla hur mycket du hängt med och lärt dig under detta moment.

***

## Språk

-   Vad är skillnaden mellan ord och begrepp?

    -   Varför skiljer vi dessa åt? Hur hänger detta ihop med mångtydighet, synonymer, osv?

-   Vad är mening och vad är referens?

    -   Vad är kopplingen mellan ett begrepps omfång och dess mening?

        -   Vad innebär det att en definition kan vara snäv eller vid?

            -   Kan du komma på ett sammanhang då vi vill snäva till ett begrepp och ett sammanhang då vi tvärtom vill ha en vidare definition?

-   Vad innebär det att definiera ett begrepp?

    -   Varför vill/bör vi definiera begrepp?

    -   Vad är skillnaden mellan en lexikalisk och en stipulativ definition?

    -   Resonera kring svårigheterna i att definiera olika begrepp.

-   Vad innebär det att ord också har ett associativt innehåll?

    -   Hur skiljer sig detta från det begreppsliga innehållet?

    -   Varför är detta viktigt att tänka på?

-   Vad är en distinktion?

    -   Vilka typer av distinktioner kan man göra?

    -   Varför/när är det viktigt att göra distinktioner?

    -   På vilket sätt skiljer sig distinktioner ifrån definitioner?

-   Vad är en precisering? Vad gör man mer exakt då man preciserar sig?

    -   Varför är detta viktigt? I ett samtal, i en diskussion?

    -   Hur långt tänker du dig att man behöver gå i sina preciseringar?

-   Vad innebär det att ett ord/begrepp är vagt?

    -   Vad tänker du kring möjligheten/svårigheten i att definiera vaga begrepp?

        -   På vilket sätt skiljer sig detta från mångtydighet?

-   Vad är ett sakpåstående och vad är en värdesats?

    -   Vad innebär skillnaden mellan dessa med avseende på sanning kontra rimlighet?

    -   Kan du komma på något fall där det kan vara svårt att avgöra om ett påstående är en värdesats eller ett sakpåstående?

        -   Vad tror du denna svårighet kan handla om?

    -   Vad är skillnaden mellan en expressiv och en preskriptiv värdesats?

## Logik

-   Vad är deduktion och vad är induktion?

    -   På vilket sätt kan induktion vara problematiskt?

        -   Vad tänker du själv kring detta i förhållande till kunskap?

        -   Hur hänger detta samman med distinktionen mellan *sant* och *sannolikt*?

-   Vad är korrelation och vad är kausalitet?

    -   Hur kan man beskriva skillnaden mellan dessa?

        -   Kan du komma på några egna exempel för att illustrera skillnaden?

    -   Hur hänger de båda samman i vetenskapliga sammanhang?

        -   Vad innebär det här att en korrelation kan *visa sig* handla om ett orsakssamband?

    -   Vad är ett orsakssambands *riktning* och på vilket sätt är detta viktig att uppmärksamma?

        -   Försök komma på egna exempel där vikten av detta blir tydlig.

-   Vad betyder det att något sägs implicit och vad betyder det att något sägs explicit?

    -   Vad är skillnaden mellan en språklig och en logisk implikation?

    -   Vad betyder det att utsätta någon annan för implikation av det den säger?

        -   På vilket sätt är detta användbart/viktigt i diskussioner?

        -   Hur hänger detta samman med vikten av att förstå implikationerna av det man själv säger?

-   Vad är en premiss?

    -   Vilken roll spelar premisser för våra slutledningar och slutsatser?

        -   Varför är dessa viktiga att ”upptäcka” när vi resonerar, diskuterar, argumenterar osv?

-   Vad är skillnaden mellan en slutsats och en slutledning?

    -   *Hur* och *varför* skiljer vi mellan en logiskt giltig slutledning och en sann slutsats?

-   Vad är ett logiskt felslut?

    -   Vad tänker du kring hur vi bäst undviker sådana?

## Argumentation

-   Vad är skillnaden mellan retorik och argumentation?

    -   Varför tänker du dig att det kan vara viktigt att hålla isär dessa?

-   På vilket sätt hänger argumentation samman med språkfilosofi och logik?

    -   Vad tänker du själv kring detta?

-   Vad är en tes och vad är ett argument?

    -   Vad innebär det att vi kan ha olika nivåer av argument?

        -  Vad är skillnaden mellan ett argument och ett motargument i detta sammanhang?

-   Vad är relevans och vad är hållbarhet?

    -   Varför är det viktigt att gör en distinktion mellan dessa två?

        -   Kom på egna exempel som illustrerar detta.

-   Läs igenom exemplen på fula argumentationsknep och/eller irrelevanta argument

    -   Fundera på hur ofta dessa typer av argument förekommer.

        -   På vilket sätt kan man bli bättre på att både undvika och syna sådana om man har en bättre språklig och logisk förståelse?
