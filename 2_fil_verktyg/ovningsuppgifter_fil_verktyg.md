# Övningsuppgifter

## Övningsuppgift 1

**OBS:** Slå _inte_ upp orden, utan försök själva. Ta er också god tid att verkligen fundera på hur ni med era definitioner kan _fånga_ alla "objekt som är x" och _utesluta_ "alla objekt som inte är x". 

#### Att göra på egen hand


> **Försök definiera följande begrepp:**  
> > “Skola”, ”Bok”, "Kärlek", "Frihet" <!--Ha med , ”Rättvisa” här? -->


#### Att göra i grupp...

> **Jämför era definitioner av begreppen**
> > - Var det lätt eller svårt att definiera begreppen? Varför? 
> > - Hur skiljer sig era definitioner åt? Blev de ganska lika eller olika?   
> > - Vilka definitioner blev bäst? Varför?   
> > - Kan ni komma på bättre definitioner tillsammans? Går de att kombinera på något sätt? 
> > - Finns det några viktiga distinktioner som behöver göras?   

## Övningsuppgift 2

**OBS:** Använd er fantasi och försök ge _flera_ möjliga preciseringar. Försök också göra dessa så _precisa_ ni bara kan (och orkar).

#### Att göra på egen hand

> **Ge möjliga preciseringar av följande satser:**   
> > "Man borde inte ljuga, men ibland måste man."
> > ”Att äta frukost är en bra start på dagen.”
> > ”Att skaffa sig en utbildning är viktigt.”  

#### Att göra i grupp...

> **Jämför era preciseringar av satserna** 
> > - Fick satserna liknande innebörd eller helt olika?   
> > - Vad tycker ni om varandras preciseringar?   
> > - Är preciseringarna rimliga?   
> > - I hur stort behov är era preciseringar i sin tur av preciseringar?  

## Övningsuppgift 3
Gör denna övningsuppgift tillsammans med en klasskamrat och turas om att förklara för varandra.

> 1. Förklara varför orden “mål”, “hopp” och “rötter” är mångtydiga.
> 2. Ge några exempel på vaga ord/begrepp.   
> 3. Vilka av nedanstående satser är sakpåståenden och vilka är värdepåståenden?
	* ”Picasso var en bättre konstnär än Dali"
	* ”I Sverige har vi en monarki.”
	* ”I Sverige har vi det bra.”
	* ”Det är alltid fel att döda.”
	* ”Pelle tycker att det alltid är fel att döda.”

## Övningsuppgift 4

> **Avgör vilka av följande slutledningar som är logiskt korrekta:** 
>
> >*Premiss 1:* Jag blir glad om jag får godis.   
> > *Premiss 2:* Jag är glad.   
> > *Slutsats:* Alltså har jag fått godis.
>
> > *Premiss 1:* Jag blir glad om jag får godis.   
> > *Premiss 2:* Jag är inte glad.   
> > *Slutsats:* Alltså har jag inte fått godis.
>
> > *Premiss 1:* Om det regnar så blir jag blöt.   
> > *Premiss 2:* Jag är blöt.   
> > *Slutsats:* Alltså regnar det.
>
> > *Premiss 1:* Om det regnar så blir jag blöt.   
> > *Premiss 2:* Det regnar.   
> > *Slutsats:* Alltså blir jag blöt.

## Övningsuppgift 5
> **Hitta så många (dolda) premisser du kan i följande resonemang:**
> > “Jag går aldrig till tandläkaren, det är bara läskigt och kostar pengar.”   
> > ”Jag vet att Sveriges huvudstad är Oslo, för det sa min lärare”  
> > ”Om datorn inte startar så är det för att strömmen är avstängd.”

## Övningsuppgift 6
> **Vad sägs explicit och vad sägs implicit i följande satser:**
> > “Lisa är bättre på fotboll än Pelle.”   
> > “I jämförelse med Pelle framstår Kalle som riktigt bra på fotboll.”  
> > ”Jag gillar choklad mer än kaffe, men kaffe mer än godis.”  
> > ”Jag tycker att de flesta i Sverige jobbar för mycket.”  
>
> **Försök komma på några egna exempel på implikationer av explicita påståenden**
> > Försök också avgöra vilka som handlar om *språklig* och vilka som handlar om *logisk* implikation.

## Övningsuppgift 7
> **Kom på några slutledningar som är exempel på:**
> > 1. Slutledningar där slutsatsen är korrekt, men premisserna osanna.
> > 2. Slutledningar där slutsatsen är fel, men premisserna sanna.
> > 3. Slutledningar där premisserna är sanna och slutsatsen korrekt.
> > 4. Slutledningar där premisserna är falska och slutsatsen fel.

## Övningsuppgift 8

Diskutera i grupp situationer då ni hört eller läst exempel på olika typer av argumentationsfel. Håller ni med varandra om era kategoriseringar? Är det lätt eller svårt att säga vad som är ett argumentationsfel och inte? Anteckna era exempel och resonera lite kring vilka typer av argumentationsfel som är vanligast förekommande. Fundera också på i vilka situationer olika typer av argumentationsfel uppkommer, samt i vilken utsträckning ni själva gjort er "skyldiga" till dessa.

**Tips:** Använd er av listan över argumentationsmisstag i [argumentationsavsnittet](2_4_argumentation.md) för att ha ett par typer att utgå ifrån. Har ni svårt att komma igång, kan ni även använda resten av internet som inspiration...