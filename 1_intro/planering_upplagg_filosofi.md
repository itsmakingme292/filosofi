# Preliminär planering


## Filosofi 1

1. Introduktion
	* Vad är filosofi?
2. Filosofins verktyg
	* Språk, logik & argumentation.
3. Verklighet & kunskap
	* Samt eventuell kortare del om vetenskap
	* Seminarium eller hemtenta
4. Moralfilosofi
	* Hemtenta samt ev. förberedande grupparbete eller seminarium
5. Eventuell kortare del om politisk filosofi

***
**Notera att:** Kursens upplägg är preliminärt och delmomentens innehåll kan komma att ändras. Denna wiki uppdateras kontinuerligt – och utifrån feedback från er. 


## Om upplägget

* Jag har valt att, så långt det är möjligt, själv skriva det material som utgör merparten av ”kurslitteraturen”. Dels eftersom detta innebär en tydlig avsändare som ni direkt kan fråga om otydligheter och ställa mot väggen vad gäller tolkningar och påståenden kring filosoferna, de filosofiska skolorna och de filosofiska begreppen. Dels eftersom detta på så vis (eftersom materialet är skrivet av mig) helt kan svara mot, och följa, kursens upplägg och mina lektioner (vilket i sin tur skapar mindre förvirring för er).

* Denna kurs kommer till stor del bestå av föreläsningsliknande lektioner som vi varvar med seminarium och friare diskussioner. Men det får aldrig bli frågan om en envägskommunikation. För att lektionerna ska bli levande gäller det att ni är delaktiga och att vi hela tiden för ett *samtal*. Så fråga och diskutera så mycket ni (och jag) bara orkar.

* I en kurs måste man alltid ha någon form av uppdelning. Detta betyder dock inte att delmomenten existerar som separata öar. Det man lär sig under det ena delmomentet tar man med sig till kommande. Visst innehåll kommer också upprepas under kursens gång.  

* Ha mer än gärna åsikter om kursens innehåll, upplägget och min pedagogik. Om det finns något ni tycker jag kan göra bättre - *berätta det*. Jag kanske inte alltid kan möta era önskemål, men jag kommer alltid att lyssna, ta till mig det ni sagt och motivera mina val.

OBS: Alla examinerande moment är obligatoriska för kursen. 


## Väl mött!
Till sist vill jag bara välkomna er till denna kurs med en förhoppning om att ni inte bara kommer att kunna lära er något av mig, utan att jag också kommer att kunna lära mig en hel del av er!

*Väl mött in i filosofins underbara värld!*

**/Fredrik**