# Övningsuppgifter

## Övningsuppgift 1

### Att göra på egen hand

> **Försök definiera följande begrepp:**  
> > “Skola”, ”Bok”, ”Hockey”.

> **Ge möjliga preciseringar av följande satser:**   
> > ”Att äta frukost är en bra start på dagen.”
> > ”Att skaffa sig en bra utbildning är viktigt.”   
> > ”Människor borde inte tycka så himla mycket.”   

### Att göra i grupp...

> **Jämför era definitioner av begreppen**
> > - Var det lätt eller svårt att definiera begreppen?
> > - Hur skiljer sig era definitioner åt? Blev de ganska lika eller olika?   
> > - Vilka definitioner blev bäst? Varför?   
> > - Kan ni komma på bättre definitioner tillsammans?   

> **Jämför era preciseringar av satserna** 
> > - Fick satserna liknande innebörd eller helt olika?   
> > - Vad tycker ni om varandras preciseringar?   
> > - Är preciseringarna rimliga?   
> > - I hur stort behov är era preciseringar i sin tur av preciseringar?  

## Övningsuppgift 2
1. Förklara varför orden “mål”, “hopp” och “rötter” är mångtydiga.
2. Ge några exempel på vaga ord/begrepp.   
3. Vilka av nedanstående satser är sakpåståenden och vilka är värdepåståenden?
> > ”Picasso var en bättre konstnär än Dali"<br>
> > ”I Sverige har vi en monarki.”<br>
> > ”I Sverige har vi det bra.”<br>
> > ”Det är alltid fel att döda.”<br>
> > ”Pelle tycker att det alltid är fel att döda.”

## Övningsuppgift 3

> **Avgör vilka av följande slutledningar som är logiskt korrekta:** 
>
> >*Premiss 1:* Jag blir glad om jag får godis.   
> > *Premiss 2:* Jag är glad.   
> > *Slutsats:* Alltså har jag fått godis.
>
> > *Premiss 1:* Jag blir glad om jag får godis.   
> > *Premiss 2:* Jag är inte glad.   
> > *Slutsats:* Alltså har jag inte fått godis.
>
> > *Premiss 1:* Om det regnar så blir jag blöt.   
> > *Premiss 2:* Jag är blöt.   
> > *Slutsats:* Alltså regnar det.
>
> > *Premiss 1:* Om det regnar så blir jag blöt.   
> > *Premiss 2:* Det regnar.   
> > *Slutsats:* Alltså blir jag blöt.

## Övningsuppgift 4
> **Hitta så många premisser du kan i följande resonemang:**
> > “Jag går aldrig till tandläkaren, det är bara läskigt och kostar pengar.”   
> > ”Om jag tror att jag är på en viss plats, så är jag också på denna plats.”  
> > ”Om datorn inte startar så är det för att strömmen är avstängd.”

## Övningsuppgift 5
> **Vad sägs explicit och vad sägs implicit i följande satser:**
> > “Lisa är bättre på fotboll än Pelle.”   
> > “I jämförelse med Pelle framstår Kalle som riktigt bra på fotboll.”  
> > ”Jag gillar choklad mer än kaffe, men kaffe mer än godis.”  
> > ”Jag tycker att de flesta i Sverige jobbar för mycket.”  

> **Kom på några slutledningar som är exempel på:**
> > 1. Slutledningar där slutsatsen är korrekt, men premisserna osanna.
> > 2. Slutledningar där slutsatsen är fel, men premisserna sanna.
> > 3. Slutledningar där premisserna är sanna och slutsatsen korrekt.
> > 4. Slutledningar där premisserna är falska och slutsatsen fel.