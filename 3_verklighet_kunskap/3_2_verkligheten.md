# Verklighet

## Realism

Realismen kan i sin enklaste form beskrivas som uppfattningen att 

1. Yttervärlden är verklig (reellt existerande) och existerar oberoende av oss.

2. Vi har tillgång till och kan nå kunskap om denna yttervärld. 

I sin mest ”extrema” form talar man om **naiv realism**. En sådan realism menar att yttervärlden är exakt så som vi upplever den. Med andra ord att vår subjektiva uppfattning av verkligheten helt överensstämmer med den faktiska/objektiva verkligheten. 

De flesta behöver inte tänka särskilt länge för att inse att en sådan ståndpunkt verkar orimlig. Vår upplevelse av verkligheten verkar ofta bedra oss. Den vanligaste formen av realismen är därför inte den *naiva* utan den *kritiska*. Enligt den **kritiska realismen** är yttervärlden bara *delvis* så som vi upplever den. 

> Ett exempel på en kritisk realist är John Locke. Om honom, och mer om kritisk realism, läser man i läroboken på sidorna 114-115. 

### Angående andra former av realism

Viktigt att tänka på är att inte sammanblanda den grundläggande formen av realism, som är en realism med avseende på *yttervärlden*, med andra sorters realism. Man kan exempelvis även vara realist med avseende på allmänbegreppen (begreppsrealism) eller realist med avseende på matematiken (den existerar oberoende av oss). Men de två senare typerna av ”realism” inryms snarare (även om det på ytan kan verka förvirrande) inom den *objektiva idealismen*. Detta eftersom det inte handlar om något *reellt* i bemärkelsen att dessa skulle tillhöra yttervärlden. Varken matematiken eller allmänbegreppen finnes under en sten.  Tvärtom existerar de i sina ”egna världar”. 

> Ovan nämnda typer av ”realism” återfinns bägge hos Platon. Se sidorna 30-32. För att göra kopplingen mellan Platons objektiva idealism och realism med avseende på matematiken och allmänbegreppen, se även sidorna 14-16. 

## Idealism
Gemensamt för alla typer av idealism är att de på ett eller annat sätt ifrågasätter yttervärlden. Den **objektiva idealismen** menar att yttervärlden endast är skenbar och att en ”högre” verklighet existerar 

> se Platons idévärld, sidorna 30-32 i läroboken 

**Den subjektiva idealismen** menar att det inte finns någon anledning att tro på en yttervärld och att den ”inre verkligheten” är den enda existerande 

> se Berkeley, sidorna 116-117 i läroboken

En tredje form av idealism är Kants **kritiska idealism**. Enligt Kant finns det förvisso någonting bakom det vi kallar för yttervärlden, men om detta ”något” kan vi inget veta. Kant delar således upp världen i *tinget-i-sig* (så som världen är oberoende av oss) och *tinget-som-fenomen* (så som världen framträder för oss).  

> Se Kant på sidorna 120-122 i läroboken

<!--få in min karta över kant här! -->




## [Frågeformulär]

<iframe src="https://docs.google.com/forms/d/18A8m12GKHpGQkVk2_tIAf0PI330VPilL-v1KpvHfhlA/viewform?embedded=true" width="100%" height="1100" frameborder="0" marginheight="0" marginwidth="0">Läser in...</iframe>