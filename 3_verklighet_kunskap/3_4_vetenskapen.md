# Vetenskapen

## Vad är vetenskap? <a href="3_4_vetenskapen_presentation.html" class="presentation" data-featherlight="iframe" data-featherlight-iframe-allowfullscreen="true" data-featherlight-iframe-width="600" data-featherlight-iframe-height="450">Se som presentation <span style="font-size:smaller;"><br>(ersätter <i>inte</i> läsning av texten)</span></a>

Vetenskap är för de flesta en särskild form av kunskap som hålls högre än all annan typ av kunskap. Detta blir inte minst tydligt i vår vardagliga användning av begreppet. Ordet "vetenskaplig" använder vi för föreställningar som vi anser är mer trovärdiga än andra. Och när vi tvärtom kallar en föreställning för "ovetenskaplig" är det nästan alltid som en slags förolämpning. 

Vad som mer exakt menas när vi säger att en föreställning är vetenskaplig är dock inte alltid helt lätt att definiera. Men om det finns något som kännetecknar hur man rent filosofisk angriper frågan så är det att nyckeln till svaret tycks ligga i att samtidigt resonera kring _vad som inte är vetenskap_. Och inte minst om att resonera kring vad som skiljer den _vetenskapliga metoden_ från all annan form av kunskapsinhämtning. 

Inom vetenskapsfilosofin har man försökt formulera olika **demarkationskriterium** för när något är vetenskap och inte. Ett sådant kriterium definierar själva gränsen (demarkationslinjen) för när något börjar vara vetenskapligt och när något slutar vara vetenskapligt. Vi kommer i detta avsnitt titta på de tre största vetenskapsfilosofiska skolornas svar på frågan. Den logiska positivismens, Poppers falsifikationistiska och Kuhns paradigmteoretiska svar. 

<!--Men innan vi går vidare kan det vara bra att först kort reda ut ett par vanligt förekommande nyckelbegrepp och vanligt förekommande minimikrav för vetenskaplighet. -->

## Grundläggande begrepp

<!--_Kortare förklaring av ett par nyckelbegrepp:_ -->

_Innan vi går vidare kan det vara bra att först ge en kortare förklaring av ett par nyckelbegrepp och ett par vanligt förekommande minimikrav på vetenskaplighet:_ 

**Verifikation**: Om vi _verifierar_ ett påstående så pekar vi på något som bevisar, bekräftar eller styrker att påståendet måste (eller rimligen bör) vara sant.

**Falsifikation**: Om vi _falsifierar_ ett påstående så pekar vi på något som bevisar, bekräftar eller styrker att påståendet måste (eller rimligen bör) vara falskt (inte kan vara sant). 

**Hypotes:** Ett antagande om verkligheten (ett påstående) som man i vetenskapliga sammanhang vill bevisa eller motbevisa. Med andra ord det som kan verifieras eller falsifieras. 

**Teori:** En samling hypoteser som hänger ihop och tillsammans bildar en förklaring av ett visst fenomen.

### Minimikrav för vetenskapen

<!--Ett vetenskapligt förhållningssätt handlar i korta drag om att sätta upp vissa kriterier för vad en *rimlig vetenskaplig fråga* bör vara och vad ett *rimligt vetenskapligt* *svar* kan vara. -->

<!--_Tre vanligt förekommande minimikrav för vetenskaplighet:_ -->

1. En hypotes eller en vetenskaplig teori måste formuleras på ett sådant sätt att den *kan* *prövas*. För att vara vetenskapliga måste vi först definiera tydliga kriterier för hur vi ska kunna kontrollera om en hypotes stämmer eller inte. 

2. En vetenskaplig hypotes eller teori har en viss _räckvidd_.  Vetenskapliga hypoteser och teorier handlar om det generaliserbara, de måste förklara en viss _typ_ av (åtminstone teoretiskt) _återkommande_ _fenomen_. Om jag påstår att det just nu regnar är detta inte en vetenskaplig hypotes (en vetenskaplig hypotes skulle snarare handla om _varför_ det _generellt sett_ regnar).

3. Vetenskaplighet kräver *repeterbarhet*. Olika forskare, vid olika tidpunkter måste (åtminstone teoretiskt) kunna observera *en och samma sak*. Givet att forskare använder samma metod, och att det som studeras ej förändras, måste de *idealt* också få samma resultat. 

<!-- 2. Vetenskapen är empirisk, det som påstås måste kunna *observeras*. Ett påstående måste kunna falsifieras eller verifieras för att tillåtas utgöra en del av en vetenskaplig teori. (Huruvida detta innebär att mattematik och logik inte är vetenskap är upp för diskussion) -->

<!--Ska jag ha med ockhams rakkniv och enkelhet framöver här? -->


## Logisk positivism <a href="3_4_logisk_positivism.html" class="presentation" data-featherlight="iframe" data-featherlight-iframe-allowfullscreen="true" data-featherlight-iframe-width="600" data-featherlight-iframe-height="450">Se som presentation <span style="font-size:smaller;"><br>(ersätter <i>inte</i> läsning av texten)</span></a>

> **Kort om:** Den logiska positivismen är en filosofisk riktning som var mycket populär under 1900-talet (framförallt dess första hälft). Den logiska positivismen utvecklades ursprungligen av ett antal filosofer i den så kallade Wienerkretsen på 20- och 30-talet.

Den logiska positivismen tar avstamp i _positivismen_ som menar att vetenskapliga hypoteser alltid måste kunna _verifieras_ av sinnesintryck (verifikationism). Det som skiljer den _logiska_ positivismen från den tidigare rena positivismen är att den också fäster vikt vid att vetenskapen utgår ifrån en logik som är icke-verifierbar av sinnesintryck. 

### Meningslösa påståenden och begrepp

De logiska positivisterna menar att det endast existerar två typer av meningsfulla påståenden: rent logiska _analytiska_ påståenden och rent _empiriska_ påståenden. 

Ett analytiskt påståendes sanningsvärde är inte beroende av empiriska förhållanden, utan endast av en i satsen inneboende logisk relation. En klassisk sådan sats är ”alla ungkarlar är ogifta”. För de logiska positivisterna är logiken här än mer "tom" på innehåll än vad exempelvis Kant menade. Logisk kunskap består endast i att vi kan utföra avancerade former av cirkelresonemang – logiken är _tautologisk_. Att "alla ungkarlar är ogifta män" kan vi förstå utan att gå ut i världen och se efter –  vi förstår att påståendet är sant därför att "ungkarl" och "ogift man" rent språkligt är exakt samma sak. Analytiska satser hävdar därför inget om omvärlden, de saknar _realinnehåll_ (de är så att säga "inte jättemeningsfulla"). 

<!--För att ta reda på sanningsvärdet hos påståendet "alla ungarklar är ogifta män" behöver vi inte ”gå ut på krogen” och se efter om så är fallet, det räcker med att vi förstår innebörden i ordet, själva definitionen av ”ungkarl”. -->

<!--Likaså betyder "1+1" samma sak som "2" – att förstå matematik handlar endast om att inse denna logiska relation. -->

Den logiska positivismen (som också ibland kallas för den logiska empirismen) är en särskilt hårdför form av empirism. För den logiska positivismen finns det ingen större skillnad mellan vetenskap och kunskap. Allt som är meningsfullt är också vetenskapligt och _endast det iakttagbara är verkligt meningsfullt_. Logiken, hur nödvändig den är, bär exempelvis inte på någon _större_ mening (även om den inte är nonsens, så bär den inte på något realinnehåll). Den andra (och därför främsta) typen av meningsfulla utsagor är empiriska påståenden: utsagor som har ett realinnehåll, vars sanningsvärde är beroende av förhållanden ”ute i världen”. 

<!--Angående hårdföra empirister (logisk poitivism) så bör det väl vara: även om logiken utgör en viss rationalistisk komponent? Ska jag utreda detta mer? -->

Påståenden som varken är analytiska eller empiriska är helt och komplett meningslösa. Sådana påståenden kan tyckas hävda någonting, men vad de hävdar går inte att verifiera, och de är därför enbart ”tomma ord”. I detta ville de logiska positivisterna göra upp med all form av filosofisk spekulation. När exempelvis Kant påstår att det finns ett ting-i-sig bortom vår upplevelse så är detta enligt de logiska positivisterna ett helt meningslöst påstående (bara "tomma ord"). Detta eftersom att ingen upplevelse någonsin kan verifiera påståendet. 

<!--I detta ville de logiska positivisterna inte minst göra upp med [_metafysiken_](3_1_inledning.md#Metafysik_&_Ontologi), vilken de ansåg inte hade någon plats i en modern värld -->


<!--: de kan varken bekräftas vara sanna eller falska och kan därför inte heller förmedla någon kunskap.  -->


Ludwig Wittgenstein (1889-1951), en av de främsta inspiratörerna till den logiska positivismen, uttryckte i sitt verk _Tractatus_ vad som kommit att bli den logiska positivismens slagord: 

> "Vad man icke kan tala om, därom måste man tiga." 

<!--Flytta ovan till sist? -->


### Filosofin & vetenskapen

Eftersom filosofin traditionellt hanterat icke-empiriska och (ofta) metafysiska frågor så blir merparten av filosofin för de logiska positivisterna också helt meningslös. I detta gick de så långt som att hävda att de flesta filosofiska problem rentav aldrig varit _verkliga_ problem. Filosofins problem är endast pseudo-problem – antingen därför att de handlar om sådant som inte går att verifiera med sinneserfarenheter, eller därför att det filosofiska språket inte tillräckligt tydligt visat de logiska relationerna mellan begreppen. 

Filosofins enda uppgift är för de logiska positivisterna att städa upp den oreda som filosofin själv lämnat efter sig. I detta blir filosofi endast en _terapeutisk verksamhet_ som handlar om att reda ut oklarheter i vårt språk och därmed endast en slags _hjälpreda_ för vetenskapen. 

<!--Endast vetenskapen kan syssla med det verkligt meningsfulla och det enda meningsfulla (som också bär på ett realinnehåll) är det som går att verifiera med observationer.  -->

Den logiska positivismens tankesätt mynnar ut (eller bottnar) i dess **verifikationism** och **verifierbarhetsprincip**: bara det som går att verifiera genom observation är vetenskaplig och verklig kunskap. Allt annat (bortsett från den "tomma logiken") är pseudo-vetenskap (och meningslöst). Skillnaden mellan påståenden så som ”jorden är rund” och påståenden så som ”gud existerar” ligger i att vi kan finna en metod för att ta reda på om det första påståendet är sant, medan det är mycket svårt att finna någon metod för att ta reda på om det andra är sant. 

<!--Få in en kommentar om att om de tycker att jag vacklar i min beskrivning av logiken så var det för att de logiska positivisterna också gjorde det -->

<!--Få in koppling till korrespondensteori? -->

<!--I detta kan filosofin dock vara ett _stöd_ för vetenskapen, i den mån filosofer hjälper till att utveckla ett neutralt, exakt och logiskt språk som fungerar för alla former av vetenskap. -->

<!--Skriva något om enhetsvetenskap? -->

<!--Få in under logiska positivismen om att desto fler iaktelser/observationer som tycks bekräfta, desto mer sannolikt. Att vara vetenskaplig handlar inte om att nöja sig med ett fåtal observationer.  Fyll på allmänt efter "Endast vetenskapen kan syssla med det verkligt meningsfulla och det enda meningsfulla är det som går att verifiera med observationer" Samtidigt måste jag isf få in hela diskussionen inom logiska positivismen om deras demarkationskriterium i relation till sannolikhet och att det finns en hel del som inte slutgiltigt går att verifiera -->

**Kommentar:** Om ni tycker att det känns som att jag vacklar något i min beskrivning av exempelvis logikens meningsfullhet så är det för att också de logiska positivisterna gjorde det. Inte minst var de inte helt överens och på det klara med hur hårt de i slutändan faktiskt skulle formulera verifierbarhetsprincipen. 

## Popper <a href="3_4_popper.html" class="presentation" data-featherlight="iframe" data-featherlight-iframe-allowfullscreen="true" data-featherlight-iframe-width="600" data-featherlight-iframe-height="450">Se som presentation <span style="font-size:smaller;"><br>(ersätter <i>inte</i> läsning av texten)</span></a>

> **Kort om:** Karl Popper (1902-1994) var en österrikisk filosof som levde merparten av sitt liv i Storbritannien. Popper hade kontakt med Wienerkretsen men var aldrig själv en del av den. Tvärtom kom Popper att bli en stark motståndare till många av den logiska positivismens idéer. Hans vetenskapsfilosofi är tillsammans med Kuhns den mest inflytelserika under 1900-talets andra hälft och framåt. 

<!--Se texten från min hemtenta... Som TXT-->

### Falsifikationism

Poppers utgångspunkt var något annorlunda än de logiska positivisterna. Istället för *verifikationen* ställde han upp *falsifikationen* som vetenskapens grundläggande princip och _falsifierbarhet_ som det vetenskapliga demarkationskriteriet. 

**Kommentar:** Detta betyder dock inte att Popper, som de logiska positivisterna, tycker att filosofiska teorier är meningslösa. Filosofin är viktig, den är bara inte vetenskaplig. 

<!--Anledningen till detta låg i att han såg en rad teorier som mer eller mindre var *själv-verifierande*. Teorier som passar med all möjlig data, som är förenliga med i princip vilka observationsresultat som helst. En teori, menade han, måste också *förbjuda* något. -->


Popper ville ta fasta på Humes insikt om induktionens problem: Att vi observerat tusentals vita svanar räcker inte för att med säkerhet veta något om huruvida alla svanar är vita. Hypoteser kan egentligen aldrig visas vara sanna – _de kan endast visas vara falska_. 

<!--Tog bort: (eller ens sannolikt sanna) Ev. återinföra igen, men kanske bara förvirrande -->

Vetenskapen måste därför, menar Popper, fokusera på att _hitta de svarta svanarna_, inte på att observera vita. I detta hänger Poppers falsifikationism ihop med hans [fallibilism](3_3_kunskap_sanning.md#Fallibilism). Det enda vi kan veta är att en hypotes som överlevt falsifieringsförsök åtminstone är bättre än en hypotes som inte gjort det. Vetenskapligt bör vi därför sträva mot att falsifiera teorier och hypoteser, snarare än att söka verifikation. 

### Vetenskap & pseudovetenskap

En viktig anledning till att Popper framhåller _falsifierbarhet_ som det vetenskapliga demarkationskriteriet var att Popper tyckte sig se en rad teorier som mer eller mindre är *själv-verifierande*. Teorier som är förenliga med i princip vilka observationsresultat som helst. 

Ett exempel på en sådan teori är (enligt Popper) Freuds teori om _oidpuskomplexet_. Kortfattat säger Freuds teori att alla pojkar vill ha sex med sin mamma och att de därför ser sin pappa som en rival. För varje pojke som var fientlig gentemot sin pappa såg Freud att teorin var verifierad. Men för varje pojke som hade en mer neutral (eller rentav kärleksfull) hållning gentemot sin pappa introducerade Freud _stödhypotesen_ att dessa pojkar endast förnekade sina _egentliga_ känslor. 

**Ordförklaring:** En stödhypotes innebär i detta fall en hypotes som förklarar ett _undantag_ från en (huvud)hypotes. Ibland används ordet dock i sin något motsatta mening: _en hypotes som bekräftar eller förstärker en annan_. Dessa två betydelser kan dock sägas hänga ihop (inte minst i vårt fall). 

För Popper kan/bör vetenskapliga teorier inte innehålla stödhypoteser som  ”immuniserar” och gör dem icke-falsifierbara (eller svårfalsiferbara) på detta sätt. För att avgöra vad som är pseudovetenskapligt och inte ska vi inte bara gå till det som går att *verifiera*, en teori måste också, i princip, gå att *falsifiera*. Det som för stunden kan verka som en styrka hos en teori kan likväl vara dess svaghet. En teori, menade han, måste *förbjuda* något, en teori får inte *tillåta allt*. 

<!-- Ett exempel som motsvarar problemet med Freuds teori är ”Alla gillar glass, om de inte gillar glass så ljuger de”. I detta exempel gör stödhypotesen "om de inte gillar glass så ljuger de" hypotesen ”Alla gillar glass” omöjlig att falsifiera.  -->


<!--	- Hypoteser är alltid gissningar 		- Desto djärvare gissningar desto bättre!  			- = lättare falsifierbara = leder till mer kunskap -->

Ett annat "fult knep" som gör teorier själv-verifierande och/eller svårverifierbara är _otydliga_ hypoteser. Påståenden som är vaga på ett sådant sätt att vi antingen inte riktigt vet vad det är vi ska leta efter och/eller vaga på ett sådant sätt att vi kan se ”bevis” för dem överallt. Ett tydligt exempel på detta är horoskop. I sådana kan vi finna hypoteser så som: 

> "Om du tar dig an saker och ting med tålamod och omsorg kommer du att kunna avstå från en del osunt beteende på längre sikt."

Det stora problemet med ovanstående hypotes är att den handlar om något som är _möjligt_. Hypotesen säger egentligen ingenting om vad som _faktiskt_ kommer att hända. Likaså är det en tolkningsfråga vad egentligen, "en del", "tålamod och omsorg", "osunt beteende" och "på längre sikt" betyder. 

För Popper kräver vetenskaplighet att vi är långt mer specifika än så här. Vetenskapliga teorier och hypoteser måste formuleras med en slags djärvhet som gör dem mottagliga för falsifikation. 


<!--Teorier eller hypoteser som är  omöjliga att falsifiera är ovetenskapliga.  -->

<!--Och ha med djärvheten i denna del.  -->

<!--En teori, menade han, måste *förbjuda* något, en teori får inte *tillåta allt*.  -->

**Att fundera på:** Leta upp ditt eget horoskop för denna vecka eller dag. Går horoskopet att falsifiera? Varför? Varför inte? 


## Kuhn <a href="3_4_kuhn.html" class="presentation" data-featherlight="iframe" data-featherlight-iframe-allowfullscreen="true" data-featherlight-iframe-width="600" data-featherlight-iframe-height="450">Se som presentation <span style="font-size:smaller;"><br>(ersätter <i>inte</i> läsning av texten)</span></a>

> **Kort om:** Thomas Kuhn (1922-1996) var en amerikansk vetenskapshistoriker och filosof. Hans vetenskapsfilosofi är tillsammans med Poppers den mest inflytelserika under 1900-talets andra hälft och framåt. 

<!--På samma sätt som Popper är en reaktion på den logiska positivismen så är Kuhns vetenskapsfilosofi en reaktion på Poppers falsifikationism. -->

Kuhn var mycket kritisk mot Poppers falsifikationism. För Kuhn var Popper allt för naiv och orealistisk – ingen vetenskapsman vaknar upp varje dag med målet att försöka falsifiera sina egna teorier. Det är inte praktiskt möjligt att ge upp teorier och börja om från början så fort vi finner något som talar emot dem. Vetenskaplig vardag handlar inte så mycket om att ifrågasätta, som att *jobba med det man har*. 

<!--Teorier kommer alltid ha saker de för stunden inte kan förklara – vi måste ge dem en ärlig chans! -->

<!--- Kuhn i gränslandet mellan sociologi och filosofi 	- Oklart hur mycket Kuhn faktiskt försöker ge ett ideal för vetenskapen 		- Eller om han mest beskriver hur den faktiskt är 		- Kanske går dessa frågor delvis ihop 		* Kanske är Poppers projekt naivt, -->

I detta har Kuhn ett annat fokus än Popper. Kuhn försökte inte säga så mycket om hur vetenskapen *borde vara* (normativt) utan mer om *hur den faktiskt är* (deskriptivt) – alltså hur vetenskapsmän _faktiskt gör_. I verkligheten ger man upp teorier först när man har _gångbara alternativ_. 

Vetenskapen går inte stadigt och stegvis framåt, ibland trampar den vatten, och i bland tar den stora kliv. För Kuhn är vetenskaplig utveckling inte en rak linje där kunskapen bara blir större och större. För Kuhn består istället vetenskapens ”utveckling” i att den pendlar mellan två olika stadier: **normalvetenskap** och **revolution**. 

### Normalvetenskap
Det vanligaste vetenskaplig stadiet är vad Kuhn kallar för **normalvetenskapen**. I detta stadie arbetar vetenskapsmän inom de _ramar_ som en viss _dominerande_ teori ger. Dessa ramar är det vetenskapliga **paradigmet**. Ett paradigm innehåller föreställningar om hur *världen är* och *hur vetenskap skall bedrivas*. Ett paradigm är en teoretisk utgångspunkt med vissa antaganden (ex vissa naturlagar) och värderingar (forskningsmetodik som föredras) vilken den stora majoriteten forskare inom ett visst vetenskapligt område accepterar. 

I det normalvetenskapliga stadiet gör forskare allt annat än att försöka falsifiera själva den centrala teorin. Forskare gör snarare allt de kan för att få nya observationsresultat att gå ihop med den dominerande teorin. Kuhn säger här om normalvetenskapen lite tillspetsat att den ”eftersträvar inte nya fakta eller nya teoretiska påståenden och när den är framgångsrik hittar den inga”.

**Kommentar:** I de fall vi har att göra med ett nytt vetenskapligt område har det kanske ännu inte framträtt någon dominerande teori. Ett sådant stadie är för Kuhn **för-paradigmatiskt** även om de konkurrerande teorierna i en svagare mening också kan sägas utgöra olika "paradigm". 

### Revolution
Förr eller senare uppstår det _kriser_ för de vetenskapliga paradigmen. Dessa sker när mängden observationsresultat som den dominerande teorin inte kan förklara (mängden _anomalier_) blivit större än vad forskargemenskapen kan acceptera. Med andra ord: när vetenskapsmännen inte längre kan blunda för allt som talar emot den dominerande teorin. Om det i samband med detta vuxit fram en alternativ teori som kan lösa det gamla paradigmets problem finns möjligheten att det sker en vetenskaplig **revolution**. En sådan revolution kännetecknas av att forskare ger upp det gamla paradigmet, tar till sig det nya och i detta förändrar hela sin blick på världen och de vetenskapliga problem som de försöker lösa. 

> Ett klassiskt exempel på en vetenskaplig revolution är den [_kopernikanska revolutionen_](https://en.wikipedia.org/wiki/Copernican_Revolution ). Denna innebar att vi gick från en [_geocentrisk_](https://sv.wikipedia.org/wiki/Geocentrisk_v%C3%A4rldsbild) till en [_heliocentrisk_](https://sv.wikipedia.org/wiki/Heliocentrisk_v%C3%A4rldsbild) världsbild

### Inkommensurabilitet

Att Kuhn ser en annan typ av vetenskaplig utveckling framför sig än både de logiska positivisterna och Popper handlar givetvis om normalvetenskapens "feghet" och revolutionens "stora kliv". Men framförallt menar Kuhn att vetenskaplig utveckling inte enkelt kan beskrivas som att ett vetenskapligt paradigm ersätts av ett  _bättre_ paradigm. 

Två konkurrerande paradigm är enligt Kuhn nämligen helt _inkommensurabla_ (ej jämförbara i en objektiv mening). Forskare inom två konkurrerande paradigm lever i två olika världar. De använder olika begrepp och kategoriserar in fenomenen på olika sätt. De gör helt olika antaganden och bygger sina teorier och hypoteser på helt olika grund. Det finns ingen ”måttstock” utanför paradigmen som vi kan använda för att jämföra dem objektivt. Inte heller kan vi inifrån ett paradigm göra jämförelser med ett annat paradigm eftersom vi inte talar ”samma språk” och således inte *kan förstå* det andra paradigmet. Paradigmen är _inkommensurabla_ eftersom de representerar *helt olika sätt att se på världen.*

<!--Detta betyder dock inte att vi inte _föredrar_ det nya paradigmet. Det är ju kort sagt bättre på att lösa våra vetenskapliga problem. Men huruvida det _objektivt_ sett är bättre (närmare sanningen) är inget vi kan veta.  -->


Kuhn förespråkar alltså inte en klassisk "rent objektiv" syn på vetenskapen. Tvärtom understryker han på vetenskapens _intersubjektivitet_. Att vetenskapen i första hand bygger på ett slags _samförstånd_ vetenskapsmän emellan. I vilken utsträckning detta gör honom till en relativist är dock ett debatterat ämne. 

**Ordförklaring:** Intersubjektivitet innebär lite förenklat att vi kan dela samma subjektiva uppfattning och därför förstå varandra inom en viss grupp eller ett visst sammanhang.

<!--### Förparadigmatiskt stadie: Se outline -->






## [Frågeformulär]

<iframe src="https://docs.google.com/forms/d/e/1FAIpQLSfLv4mIl0-gdfcLDzql5_TivwuXPbdURUMfg27vzPIkspraeA/viewform?embedded=true" width="100%" height="1300" frameborder="0" marginheight="0" marginwidth="0">Läser in...</iframe>
