# Vetenskapen

## Vad är vetenskap?

Vetenskap är för de flesta en särskild form av kunskap som hålls högre än all annan typ av kunskap. Detta blir inte minst tydligt i vår vardagliga användning av begreppet. Ordet "vetenskaplig" använder vi för föreställningar som vi anser är mer trovärdiga än andra. Och när vi tvärtom kallar en föreställning för "ovetenskaplig" är det nästan alltid som en slags förolämpning. 

Vad som mer exakt menas när vi säger att en föreställning är vetenskaplig är dock inte alltid helt lätt att definiera. Men om det finns något som kännetecknar hur man rent filosofisk angriper frågan så är det att nyckeln till svaret tycks ligga i att samtidigt resonera kring _vad som inte är vetenskap_. Och inte minst om att resonera kring vad som skiljer den _vetenskapliga metoden_ från all annan form av kunskapsinhämtning. 

Inom vetenskapsfilosofin har man försökt formulera olika **demarkationskriterium** för när något är vetenskap och inte. Ett sådant kriterium definierar själva gränsen (demarkationslinjen) för när något börjar vara vetenskapligt och när något slutar vara vetenskapligt. Vi kommer i detta avsnitt titta på de tre största vetenskapsfilosofiska skolornas svar på frågan. Den logiska positivismens, Poppers falsifikationistiska och Kuhns paradigmteoretiska svar. 

<!--Behöver nog ha mer koppling till detta, inte minst kanske krav på hypoteser ändå. -->


## Några grundläggande begrepp

_Innan vi går vidare kan det vara bra att först ge en kortare förklaring av ett par nyckelbegrepp som kommer att återkomma:_

**Verifikation**: Om vi _verifierar_ ett påstående så pekar vi på något som bevisar, bekräftar eller styrker att påståendet måste vara sant.

**Falsifikation**: Om vi _falsifierar_ ett påstående så pekar vi på något som bevisar, bekräftar eller styrker att påståendet måste vara falskt (inte kan vara sant). 

**Hypotes:** Ett antagande om verkligheten (ett påstående) som man i vetenskapliga sammanhang vill bevisa eller motbevisa. Med andra ord det som kan verifieras eller falsifieras. 

**Teori:** En samling hypoteser som hänger ihop och tillsammans bildar en förklaring av ett visst fenomen.


## Logisk positivism

> **Kort om:** Den logiska positivismen är en filosofisk riktning som var mycket populär under 1900-talet (framförallt dess första hälft). Den logiska positivismen utvecklades ursprungligen av ett antal filosofer i den så kallade Wienerkretsen på 20- och 30-talet.

Den logiska positivismen tar avstamp i _positivismen_ som menar att vetenskapliga hypoteser alltid måste kunna _verifieras_ av sinnesintryck. Det som skiljer den _logiska_ positivismen från den tidigare rena positivismen är att den också fäster vikt vid att vetenskapen utgår ifrån en logik som är icke-verifierbar av sinnesintryck. 

För de logiska positivisterna är dock logiken mer "tom" på innehåll än vad exempelvis Kant menade. Logisk kunskap består endast i att vi kan utföra avancerade former av cirkelresonemang – logiken är _tautologisk_. Att "alla ungkarlar är ogifta män" kan vi förstå utan att se efter i världen – men vi förstår detta enbart därför att "ungkarl" och "ogift man" rent språkligt är exakt samma sak. Likaså betyder "1+1" samma sak som "2" – att förstå matematik handlar endast om att inse denna logiska relation. 

### Meningslösa påståenden och begrepp

Den logiska positivismen (som också ibland kallas för den logiska empirismen) är en särskilt hårdför form av empirism. För den logiska positivismen finns det ingen större skillnad mellan vetenskap och kunskap. Allt som är meningsfullt är också vetenskapligt och _endast det iakttagbara är verkligt meningsfullt_. Logiken, hur nödvändig den är, bär exempelvis inte på någon större mening (den är bara ett skal, som vi fyller med mening). 

Framförallt ville de logiska positivisterna göra upp med  _metafysiken_, vilken de ansåg inte hade någon plats i en modern värld. När Kant exempelvis påstår att det finns ett ting-i-sig bortom vår upplevelse så är detta enligt de logiska positivisterna ett helt meningslöst påstående. Detta eftersom att ingen upplevelse någonsin kan verifiera detta påstående. 

Ludwig Wittgenstein (1889-1951), en av de främsta inspiratörerna till den logiska positivismen, uttryckte i sitt verk _Tractatus_ vad som kommit att bli den logiska positivismens slagord: 

> "Vad man icke kan tala om, därom måste man tiga." 

### Filosofin & vetenskapen

Eftersom filosofin traditionellt hanterat icke-empiriska frågor så blir merparten av filosofin för de logiska positivisterna också helt meningslös. I detta gick de så långt som att hävda att de flesta filosofiska problem rentav aldrig varit verkliga problem. Filosofins problem är endast pseudo-problem – antingen därför att de handlar om sådant som inte går att verifiera med sinneserfarenheter, eller därför att det filosofiska språket inte tillräckligt tydligt visat de logiska relationerna mellan begreppen. 

Filosofins enda uppgift var för de logiska positivisterna att städa upp den oreda som filosofin själv lämnat efter sig. I detta blir filosofi endast en _terapeutisk verksamhet_ som handlar om att reda ut oklarheter i vårt språk och därmed endast en slags hjälpreda för vetenskapen. 

Endast vetenskapen kan syssla med det verkligt meningsfulla och det enda meningsfulla är det som går att verifiera med observationer. 



<!--Få in koppling till korrespondensteori? -->

<!--I detta kan filosofin dock vara ett _stöd_ för vetenskapen, i den mån filosofer hjälper till att utveckla ett neutralt, exakt och logiskt språk som fungerar för alla former av vetenskap. -->

<!--Skriva något om enhetsvetenskap? -->

<!--Frågan "Vad är skillnaden mellan verifikationism och falsifikationism?" Svarar jag inte på i logisk positivism. Gör tydligt att de är verifikationister -->

<!--Få in under logiska positivismen om att desto fler iaktelser/observationer som tycks bekräfta, desto mer sannolikt. Att vara vetenskaplig handlar inte om att nöja sig med ett fåtal observationer.  Fyll på allmänt efter "Endast vetenskapen kan syssla med det verkligt meningsfulla och det enda meningsfulla är det som går att verifiera med observationer" -->



## Popper

> **Kort om:** Karl Popper (1902-1994) var en österrikisk filosof som levde merparten av sitt liv i Storbritannien. Popper hade kontakt med Wienerkretsen men var aldrig själv en del av den. Tvärtom kom Popper att bli en stark motståndare till många av den logiska positivismens idéer. Hans vetenskapsfilosofi är tillsammans med Kuhns den mest inflytelserika under 1900-talets andra hälft och framåt. 

**Att fundera på:** Leta upp ditt eget horoskop för denna vecka eller dag. Går horoskopet att falsifiera? Varför? Varför inte? 

## Kuhn

> **Kort om:** Thomas Kuhn(1922-1996) var en amerikansk vetenskapshistoriker och filosof. Hans vetenskapsfilosofi är tillsammans med Poppers den mest inflytelserika under 1900-talets andra hälft och framåt. 

## [Frågeformulär]

<iframe src="https://docs.google.com/forms/d/e/1FAIpQLSfLv4mIl0-gdfcLDzql5_TivwuXPbdURUMfg27vzPIkspraeA/viewform?embedded=true" width="100%" height="1300" frameborder="0" marginheight="0" marginwidth="0">Läser in...</iframe>
