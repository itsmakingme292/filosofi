# En inledande diskussion
## Vad är verklighet?
Vad menar vi då vi säger att något är verkligt? Hur är något som är overkligt? Hur vet vi vad som är verkligt? Kan vi någonsin vara säkra på detta? Kan vi lita på våra sinnesintryck? Finns det en verklighet bortom ”vår verklighet” eller har vi som människor rentav tillgång till världen så som den verkligen är? Kan hela vår värld beskrivas i termer av fysik? Eller har vi exempelvis en icke-fysisk själ?

## Vad är kunskap?
Vad är det att ha kunskap? Finns det olika typer av kunskap? Finns det något som kännetecknar all kunskap? Vad krävs för att en idé/tanke/tro ska kunna kallas för kunskap? Vad är skillnaden mellan att tro och att veta? Kan vi veta något? Vad kan vi ha kunskap om? Vad kan vi inte ha kunskap om? Hur får vi kunskap?

## Vad är sanning?
Vad innebär det att något är sant? Finns det någon sanning oberoende av människan och
kan vi i så fall veta något om denna sanning? Eller är sanning bara en mänsklig skapelse? Kanske högst kulturell eller rentav individuell? Om så är fallet: är alla sanningar lika bra/korrekta? Och hur gör vi i så fall då vi blir oense om ”sanningen”?

## Instruktioner
- Hur resonerar du/ni i dessa frågor?
- Hur tror du/ni andra resonerar?
- På vilket sätt tror du/ni ämnet filosofi kan vara till hjälp?
- Diskutera i grupp, anteckna era resonemang och redovisa dem sedan i helklass.