# Seminarium: Läsanvisningar & Instuderingsfrågor

## Läsanvisningar

*Utöver innehållet under fliken för detta delmoment kommer merparten av läsningen utgå ifrån kursboken, totalt ca: 50 sidor*

* **14-20:** Grundläggande om verklighet
* **27-35:** Antik metafysik (framförallt Platon & Aristoteles)
* **102-122:** Kunskapsteori
* **129-143**: Vetenskapen
* **167-170:** Sanning

**Info:** På sikt kommer ovanstående att ersättas med material här på denna wiki. Men inte under detta läsår. 

## Instruktioner

1. Inför detta seminarium kommer ni att få lektionstid till att själva läsa, söka information, anteckna, fundera, resonera och jobba med nedanstående instuderingsfrågor. Ta tillvara på denna tid så att det inte blir lika mycket att göra hemma, men också för att ni under denna tid kan använda mig som ett bollplank för idéer och som en hjälp då ni kör fast eller är osäkra på något. 

2. Följ i första hand ovanstående läsanvisningar, era lektionsanteckningar samt den text jag skrivit under detta delmoment, men titta gärna också på andra källor och jämför. 

3. Under ert arbete förbereder ni anteckningar med stolpar över sådant ni funnit intressant och viktigt. Det är här viktigt att ni verkligen försöker utveckla era egna resonemang, tankar, argument och idéer. Dessa anteckningar har ni sedan som stöd inför era förberedelser, men ni får inte ta med dem till seminariet.

4. Under seminariet kommer jag att ställa frågor, men  diskussionen är delvis fri och driver idealt sig själv. Tanken är att det är ni som för samtalet och att jag modererar så lite som möjligt. Det är därför viktigt att ni i era förberedelser har en framtida fruktbar diskussion i åtanke och inte en monolog. Tänk också på att instuderingsfrågorna är ett underlag och att ni gärna får tänka utanför dem, samt att inte alla instuderingsfrågor kan ges samma utrymme (om alls).


#### För ett högre omdöme gäller det att du i hög grad

1. Uttrycker dina kunskaper i ämnet med säkerhet och i detta redovisar relevanta delar på ett utförligt och nyanserat sätt.

2. Tar ett stort eget ansvar för efterforskningar i ämnet, formulerar dig självständigt utifrån de källor som du använt, samt för dina egna och väl genomtänka resonemang.

3. Ger intressanta infallsvinklar och driver diskussionen framåt, samt argumenterar på ett tydligt, hållbart och relevant sätt.


## Instuderingsfrågor

**Tips:** Läs först igenom alla instuderingsfrågor och lägg upp en strategi för hur du tänker jobba med dem. Det är exempelvis inte nödvändigt att göra dem i samma ordning som de står i här. 

- Vad är metafysik och ontologi?
	- Vad är monism, dualism och pluralism?
		- Ge ett exempel på en dualism 
	- Vad är materialism/fysikalism? 
- Vad är epistemologi? 
	- Vilka frågor berör epistemologi?
	- Hur ser du att epistemologi hänger ihop med metafysik? 
- Vad är den klassiska definitionen av kunskap?  
	- Vilka är dess tre kriterier och vad innebär dessa?
		- Varför kan en dator eller en bok inte "ha kunskap"? Vad kan de ha istället?
- Vad är skillnaden mellan objektivism och relativism?
	- Vilka olika typer av relativism finns det?
	- Vad är absolutism?
- Vad är skepticism?
	- Vad gjorde Hume till en skeptiker och en extrem empirist? Vad kan vi veta? Vad kan vi inte veta?
	- Vad kallas Descartes särskilda form av skepticism och varför kallas den så? 
		- Vad betyder ”cogito ergo sum”, hur använder Descartes tanken på en ond ande/demon, och på vilket sätt spelar Gud en roll i allt detta? 
- Vad är fallibilism? 
	- På vilket sätt skiljer sig fallibilismen från skepticismen och på vilket sätt är de lika? 
- Beskriv pragmatismens syn på sanning och kunskap.
	- På vilket sätt är denna närbesläktad med fallibilismen?
- Vad är empirism och vad är rationalism?
	- Vilka av filosoferna Platon, Locke, Descartes och Hume är rationalister och vilka av dem är empirister? Hur då? 


- Hur skiljer sig idealism från realism?
	- Vad är skillnaden mellan objektiv, subjektiv och kritisk idealism?
	- Vad är skillnaden mellan naiv och kritisk realism?
	- Platon är främst en viss typ av idealist, men också en viss typ av realist. Vilka?
- Vad är solipsism?
	- På vilket sätt är denna rimlig? På vilket sätt är den orimlig?
	- Är solipsism en typ av idealism eller en typ av realism? Varför? 

- Beskriv Kants uppdelning av världen/tingen och hans syn på människans förmåga till kunskap. 
	- Var Kant realist eller idealist? Vilken typ och varför?
	- Vilken roll spelar Kants kategorier och vilka är de två mänskliga åskådningsformerna?
	- På vilket sätt kan man säga att Kant löser upp den gamla skiljelinjen mellan rationalism och empirism? 
	- På vilket sätt kan Kant sägas stå för en objektiv kunskapsuppfattning och på vilket sätt kan han sägas stå för en relativ? Hur kommer det sig att båda tolkningar är möjliga?

- Vad är skillnaden mellan primära och sekundära egenskaper enligt Locke? 
	- Vad skulle en naiv realist säga om Lockes primära och sekundära egenskaper?
- Hur resonerar Locke kring medfödd kunskap? 
	- Vad säger han att människan föds som? 
	- Och framförallt: hur hänger detta ihop med hans empirism? 
- Vad kallas de två världarna hos Platon och i vilken av dessa finner vi kunskapen?
	- Hur ser Platon på kunskap och förhållandet mellan sinnevärlden och idévärlden? 
		- Vad betyder det exempelvis att sinnevärldens ting är förgängliga och på vilket sätt kontrasterar detta mot idévärlden?

* Vad är skillnaden mellan verifikationism och falsifikationism?
	* Hur menar Popper att vetenskap kännetecknas av falsifierbarhet snarare än verifikation? Varför är detta en viktig fråga för Popper? 
	* Hur hänger falsifikationism ihop med fallibilism? 
* Vilken syn på vetenskap och filosofi har den logiska positivismen? 
	* Hur tänker du själv här? Vad är ett meningsfullt påstående? 
* Vad är Kuhns syn på vetenskapen? 
	* Vad innebär det att vetenskapen är paradigmatisk? 
	* På vilket sätt är paradigmen ojämförbara? 

- Vilken syn på verklighet, sanning och kunskap har du? 
	- Hur står du i relation till filosoferna och de olika filosofiska ismerna?
	- Är du relativist eller objektivist? Varför? 
		- Vilken typ av relativist eller objektivist? Eller om du vill du inta en tredje position: hur ser i så fall denna ut? 
		- Hur hänger detta samman med din syn på verkligheten?
	- Hur ser du på kunskapens källa? Hur får vi kunskap? Lutar du mer åt rationalism eller empirism? Varför? 
	- Hur tänker du kring kunskapens säkerhet? Kan vi någonsin veta att vi har sann kunskap? Är detta ett problem? 


<!--Frågor som är borttagna

* Vad är skillnaden mellan enkla och komplexa idéer hos Locke?

- Vad är materialism/fysikalism? 
	- Gällande vilken fråga uppstår ibland invändningar mot denna?

 -->


## Tips på ev. vidare läsning

#### På svenska

> **Wikipedia**
> Det går att söka på flesta begreppen, ismerna och filosoferna på svenska wikipedia. Om man behärskar det engelska språket är allt som oftast dock den engelska varianten något matigare.

> **Filosofi Gotland**
http://www.filosofi.gotland.se/kunskaps.htm
(klicka dig vidare på de olika filosoferna)


#### På engelska

> **Stanford Encyclopedia of Philosophy**
http://plato.stanford.edu/

> **Internet Encyclopedia of Philosophy**
http://www.iep.utm.edu/

