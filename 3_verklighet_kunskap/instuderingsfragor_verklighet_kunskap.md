# Seminarium: Verklighet & Kunskap

## Instruktioner

1. Inför detta seminarium kommer ni att få lektionstid (utöver genomgångar och övningar) till att själva läsa, söka information, anteckna, fundera, resonera och jobba med nedanstående instuderingsfrågor. Ta tillvara på denna tid så att det inte blir lika mycket att göra hemma, men också för att ni under denna tid kan använda mig som ett bollplank för idéer och som en hjälp då ni kör fast eller är osäkra på något. 

2. Läs i första hand texterna ni finner under fliken för detta delmoment samt era lektionsanteckningar. Titta gärna också på andra källor och jämför (se tips på vidare läsning [här](../x_lankar/lanklista.md)). Anteckna era efterforskningar och tänk på att utveckla era egna resonemang, tankar, argument och idéer. Tänk också på att instuderingsfrågorna nedan endast är ett underlag och att ni därför bör tänka utanför dem. 

3. Det är tillåtet att ta med sig stödanteckningar till seminariet, men ta inte med er samtliga anteckningar från era förberedelser, utan försök snarare arbeta fram en slags lathund. Stödanteckningarna ska inte vara ett alternativ till att inte ha läst på ordentligt. Läser man innantill drar detta givetvis ner omdömet. 

4. Under seminariet kommer jag att ställa frågor, men diskussionen är _delvis_ fri och driver idealt sig själv så mycket som möjligt. Det är därför viktigt att ni i era förberedelser har en framtida fruktbar diskussion i åtanke och inte en monolog. Tänk också på att _utgå_ ifrån det vi faktiskt gått igenom under detta moment. Hur bra ni än anser er vara på att diskutera är ni föga hjälpta om ni inte läst på och baserar er diskussion på de filosofiska teorierna.  

## Bedömning

*För ett högre omdöme gäller det att du i hög grad:*

1. Uttrycker dina kunskaper i ämnet med stor säkerhet och i detta redovisar relevanta delar på ett utförligt och nyanserat sätt.

2. Tar ett eget ansvar för efterforskningar i ämnet, formulerar dig självständigt utifrån de källor som du använt, samt för dina egna och väl genomtänka resonemang.

3. Ger intressanta infallsvinklar och driver diskussionen framåt, samt argumenterar på ett tydligt, hållbart och relevant sätt.

Och inte minst: [se kunskapskraven](../1_intro/kursplan.md#Kunskapskrav).

<!--Få in något om att svara på följdfrågor här -->


## Instuderingsfrågor

**Tips:** Läs först igenom alla instuderingsfrågor och lägg upp en strategi för hur du tänker jobba med dem. Det är exempelvis inte nödvändigt att göra dem i samma ordning som de står i här. Fundera under dina förberedelser också på olika sätt som nedanstående frågor hänger ihop.

<!--Se inspiration här: (thomas) Kunskap_verklighet_Matrix.docx -->

<!--  - Vad är metafysik och ontologi? 	- Vad är monism, dualism och pluralism? - Vad är epistemologi?  	- Vilka frågor berör epistemologi? -->

<!-- Vad är materialism/fysikalism?  	- Gällande vilken fråga uppstår ibland invändningar mot denna? -->

- Vad är den klassiska definitionen av kunskap? Vilka är dess tre kriterier och vad innebär dessa?
	- Varför kan en dator eller en bok inte ha kunskap? 

<!--Vad kan de ha istället? -->

<!--		- Anser du själv att de är rimliga (varför/varför inte)? -->

- Vad är skillnaden mellan objektivism och relativism?
	- Vilka olika typer av relativism finns det?
	- Vilka olika typer av objektivism finns det? 
	- Lutar du själv mer åt relativism eller objektivism? Vilken typ och varför? Och om du inte kan avgöra: vad gör frågan svår? 

<!--	- Vilka argument kan du se för de olika möjliga positionerna? -->

<!--Hur hänger detta samman med din syn på verkligheten? -->

- Vad är skepticism?
	- Vad gjorde Hume till en skeptiker och en radikal empirist? Vad kan vi veta? Vad kan vi inte veta?
	- Vad kallas Descartes särskilda form av skepticism, varför kallas den så och varför är den egentligen inte en skepticism? 
		- Vad betyder ”cogito ergo sum”? Hur kommer Descartes fram till detta och är hans slutsats rimlig?
		- Hur använder Descartes tanken på en ond ande/demon?
		- På vilket sätt spelar Gud en roll i allt detta och ser du några problem med Descartes resonemang? 
	- Vad är fallibilism? 
		- På vilket sätt är fallibilismen en form av skepticism och på vilket sätt skiljer de sig åt? 
	- Hur tänker du själv kring kunskapens säkerhet? 
		- Kan vi någonsin veta om vi har sann kunskap? Är detta ett problem (eller inte)? 
		- Är det praktiskt möjligt att vara global skeptiker som människa? 


<!--		- Kan vi lära oss något av Descartes angreppssätt (hans metodologiska skepticism)? -->

- Beskriv pragmatismens syn på sanning och kunskap. 
	- Är pragmatismens syn på sanning rimlig? Är kunskap aldrig värdefull i sig själv? Vad säger pragmatismen? Vad säger du?

<!--	- Vad tänker du själv om denna? Dags att göra sig av med den "gamla" synen på sanning?  -->


<!--Vad tänker du, finns det kunskap som är värdefull i sig eller är kunskap alltid värdefull i relation till något annat (instrumentell)? -->

- Vad är empirism och vad är rationalism?
	- Hur ser du själv på kunskapens källa? Lutar du mer åt rationalism eller empirism? Varför? 
		- Har vi som människor ett medfött universellt förnuft? 
		- I vilken utsträckning (om alls) kan vi lita på våra sinnen? 

<!--	- Vilka av filosoferna Platon, Descartes, Locke och Hume är rationalister och vilka av dem är empirister? Hur då?  -->

- Hur skiljer sig idealism från realism?
	- Vad är skillnaden mellan objektiv, subjektiv och kritisk idealism? 
		- Vad är solipsism? 
	- Vad är skillnaden mellan naiv och kritisk realism?
	- Vad anser du: Finns det en värld utanför ditt medvetande? Och vad kan du isf veta om denna?
		- Hur hänger detta ihop med din syn på sanning? 

<!--	- Platon är främst en viss typ av idealist, men också en viss typ av realist. Vilka? -->

<!--- Vad är solipsism? 	- På vilket sätt är denna rimlig? På vilket sätt är den orimlig? 	- Är solipsism en typ av idealism eller en typ av realism? Varför?  -->


- Hur beskriver Platon förhållandet mellan sinnevärlden och idévärlden? 
	* I vilken av dessa finner vi kunskapen och varför då?
	- Ser du någon poäng med Platons filosofi? Ser du något problem?

<!--- Vad betyder det att sinnevärldens ting är förgängliga och på vilket sätt kontrasterar detta mot idévärlden? -->


- Hur resonerar Locke kring medfödd kunskap? 
	- Vad säger han att människan föds som och hur hänger detta ihop med hans empirism?  
	- Vad tänker du? Vem här rätt här? Locke eller exempelvis Kant? 
* Vad är skillnaden mellan primära och sekundära egenskaper enligt Locke? 
	- Vad skulle en naiv realist säga om Lockes primära och sekundära egenskaper?

<!--* Vad är skillnaden mellan enkla och komplexa idéer hos Locke? 	- Hur hänger detta ihop med hans empirism tänker du? -->


- Beskriv Kants uppdelning av världen/tingen och hans syn på människans kunskap. 
	- Vilken roll spelar Kants kategorier och de två mänskliga åskådningsformerna?
	- På vilket sätt kan man säga att Kant löser (eller försöker lösa) upp den gamla skiljelinjen mellan rationalism och empirism? 
	- På vilket sätt kan Kant sägas stå för en objektiv kunskapsuppfattning och på vilket sätt kan han sägas stå för en relativ? Hur kommer det sig att båda tolkningar är möjliga? Hur resonerar du?

<!--	- Var Kant realist eller idealist? Vilken typ, hur då och varför? -->

* Vilken syn på vetenskap och filosofi har den logiska positivismen? 
	* Hur tänker du själv här? Vad är ett meningsfullt påstående? Är filosofi meningsfullt? 

* Vad är skillnaden mellan verifikationism och falsifikationism?
	* Hur menar Popper att vetenskap(lighet) kännetecknas av falsifierbarhet snarare än verifikation? Och varför är detta en så viktig fråga för Popper? 
	* Hur hänger Poppers falsifikationism ihop med hans fallibilism?

* Vad är Kuhns syn på vetenskapen? 
	* Vad innebär det att vetenskapen är paradigmatisk? 
	* Har Kuhn rätt eller fel om vetenskapens "utveckling"? 

<!--	* Kan Kuhns teori i någon mening tillämpas på vårt liv utanför vetenskapen?  -->

<!--	* På vilket sätt är paradigmen ojämförbara?  -->

- Hur skulle du summera vad du tar med dig från detta moment?
	- Hur står du i relation till filosoferna och de olika filosofiska ismerna?
	- Vilken syn på verklighet, sanning och kunskap har du i slutändan? 

**OBS:** Givetvis kommer vi under seminariet inte att hinna med alla frågor, inte heller kommer vi att kunna ge alla områden samma tid. Detta betyder dock inte att det är en giltig invändning att hävda att man inte fokuserat på just de frågor som kommer upp. Ett examinerande tillfälle är alltid ett "stickprov". 

## Datum, tider och grupper

_Datum:_

* Se datum i provschemat på Schoolsoft (kommer ut ett par veckor innan)
* Meddelande om gruppindelning kommer senast en vecka innan första seminarietillfället.  
* De tider andra grupper än ens egen har seminarium är man ledig.

_Tid och antal elever per grupp:_

* ca 4-5 elever per grupp 
* ca 40 minuter per grupp

***

**LYCKA TILL!**

/ Fredrik

