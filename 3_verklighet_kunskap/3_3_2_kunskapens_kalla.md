# Kunskapens källa

<!--Kanske ha denna som sista del under ”Kunskap & Sanning” och döpa om denna till ”Kunskap”? Istället för att det är en egen?-->

<!-- I den mån vår kunskap alltid bär på ett berättigande har vår kunskap alltid någon form av _källa_. Vår kunskap uppstår inte ur tomma intet, den kommer _någonstans ifrån_. Frågan om kunskapens källa handlar om _hur vi får kunskap_ och i denna fråga finner vi den huvudsakliga skiljelinjen mellan **rationalism** och **empirism**. -->


I den mån vår kunskap alltid bär på ett berättigande har vår kunskap alltid någon form av _källa_. Vår kunskap uppstår inte ur tomma intet, den kommer _någonstans ifrån_. Men alla "källor" till det vi tror är samtidigt inte likvärdiga. Alla källor kan inte på samma sätt eller i samma utsträckning berättiga vår tro (och därmed göra den till kunskap). 

Om vi exempelvis tror något av rent psykologiska skäl, därför att vi _vill_ tro något, därför att vi har en _viss känsla_ eller därför att vi har vissa _fördomar_, så berättigar detta inte vår tro. Vi kan förvisso råka tro något som är sant av rent psykologiska skäl, men vi besitter likväl inte kunskap.

Till de vanligare mer godtagbara kunskapskällorna räknar vi  sådant som: _perception, minne, introspektion_ och _förnuft_. Perception handlar om våra sinnliga erfarenheter, vad vi upplever genom syn, hörsel, känsel, lukt och smak. Minnet handlar om att vi kan komma ihåg sådant som hänt (även om minnet ofta är bedrägligt). Introspektion och förnuft handlar om att vi kan blicka inåt för att resonera oss fram till viss kunskap, inte minst är detta metoden för den logiska, matematiska och filosofiska kunskapen. 

<!--Se simons PDF och stanford för mer här… https://plato.stanford.edu/entries/epistemology/#SOU -->

Vad som utgör den mest starka och/eller mest grundläggande källan till kunskap har man inom filosofin bråkat om så länge filosofin funnits. I denna fråga finner vi den huvudsakliga skiljelinjen mellan **rationalism** och **empirism**.

<!--Vi kommer nu gå igenom de två mest övergripande konkurrerande perspektiven: **empirismen** och **rationalismen**. -->


## Empirismen
Empirismen menar att kunskap i första hand är en produkt av sinnliga erfarenheter. Alla mänsklig kunskap grundar sig enligt empirismen i upplevelser/observationer. 

För vissa empirister innebär detta också att alla tankar och idéer någonstans kommer ur våra upplevelser. 

> Ett exempel på en sådan empirist är [John Locke](3_5_filosoferna.md#Locke). Om honom, och mer om empirism, läser man [här](3_5_filosoferna.md#Locke).

<!-- i läroboken på sidorna 114-115.  -->


## Rationalismen
Rationalismen menar att kunskap i första hand är en produkt av mänskligt förnuft och i den mån vi får kunskap genom sinnliga erfarenheter måste dessa bearbetas av förnuftet. 

> Det mest tydliga exemplet på en rationalist är [Platon](3_5_filosoferna.md#Platon). 

## Antingen eller?
När vi ställer rationalism mot empirism handlar det inte nödvändigtvis om ett "antingen eller". Platon är ett exempel på en radikal rationalist då han helt avfärdar sinnesvärlden som skenbar. Men exempelvis Descartes och andra rationalister ser sinnliga erfarenheter som en viktig komponent i vår kunskap. 

Generellt sett är dock empirister allt som oftast realister och rationalister allt som oftast idealister. Ett undantag som bekräftar regeln är Kant som kan sägas vara en blandning av alla fyra. 
